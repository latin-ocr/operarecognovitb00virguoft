GEORGICON III

arboris obnixus trunc0‚ ventosque lacessit
ictibus, et sparsa ad pugnam proludit harena.
post ubi collectum robur viresque refectae, ²3 5
signa movet praecepsque oblitum fertur in hostem:
fluctus uti medio coepit cum albescere ponto,
longius ex altoque sinum trahit, utque volutus
ad terras immane sonat per saxa neque ipso
monte minor procumbit, at ima exaestuat unda 240
verticibus nigramque alte subiectat harenam.

Omne adeo genus in terris hominumque ferarumque
et genus aequoreum, pecudes pictaeque volucres,
in furias ignemque ruunt: amor omnibus idem.
tempore non alio catulorum oblita leaena 245
saevior erravit campis, nec funera vulgo
tam multa informes ursi stragemque dedere
per silvas 3 tum saevus aper, tum pessima tigris ;
heu ‘male turn Libyae solis erratur in agris.
nonne vides ut tota tremor pertemptet equorum 250
corpora, si tantum notas odor attulit auras?
ac neque eos iam frena virum neque verbera saeva,
non scopuli rupesque cavae atque obiecta retardant
flumina correptosque unda torquentia montis.
ipse ruit dentesque Sabellicus exacuit sus 255
et pede prosubigit terram, fricat arbore costas
atque hinc atque illinc umeros ad vulnera durat.
quid iuvenis, magnum cui versat in ossibus ignem
durus amor? nempe abruptis turbata procellis
nocte natat caeca serus freta 3 quem super ingens 260
porta tonat caeli, et scopulis inlisa reclamant
aequora3 nec miseri possunt revocare parentes,

233-262 MPR 235 post] ast M receptae R7²b²c 236 ob-

licum M 237 ut in M medio] primo ΜΖ 241 subvectat
MR schol. Bern. 25o—2 54 post 263, 264-265 post 257 conlocat Ribbeck,
probat Madvig: sed ne ita quidem absolvitur ordo 254 pontes

Schrader 257 umerosque PR7²bc

