P. VERGILI MARONIS

pacem orare manu, praefigere puppibus arma? ’ 80

tu potes Aenean manibus subducere Graium

proque viro nebulam et ventos obtendere inanis,

et potes in totidem classem convertere nymphas:

nos aliquid Rutulos contra iuvisse nefandum est?

“Aeneas ignarus abest ²⁷: ignarus et absit. 85

est Paphus Idaliumque tibi, sunt alta Cythera:

quid gravidam bellis urbem et corda aspera temptas?

nosne tibi fluxas Phrygiae res vertere fundo

conamur? nos? an miseros qui Troas Achivis

obiecit? quae causa fuit consurgere in arma 90

Europamque Asiamque et foedera solvere furto?

me duce Dardanius Spartam expugnavit adulter,

aut ego tela dedi fovive Cupidine bella?

tum decuit metuisse tuis: nunc sera querelis

haud iustis adsurgis et inrita iurgia iactas.‘' 95
Talibus orabat Iuno, cunctique fremebant

caelicolae adsensu vario, ceu flamina prima

cum deprensa fremunt silvis et caeca volutant

murmura venturos nautis prodentia ventos.

tum pater omnipotens, rerum cui prima potestas, 100

infit (eo dicente deum domus alta silescit

et tremefacta solo tellus, silet arduus aether,

tum Zephyri posuere, premit placida aequora pontus):

‘accipite ergo animis atque haec mea figite dicta.

quandoquidem Ausonios coniungi foedere Teucris ,¹05

haud licitum, nec vestra capit discordia finem,

quae cuique est fortuna hodie, quam quisque secat spem,

Tros Rutulusne fuat, nullo discrimine habebo,

seu fatis Italum castra obsidione tenentur

sive errore malo Troiae monitisque sinistris. 110

80-110 MPR 83 et] tu Markland Ribbeck classes Mc
96 Iuno] dictis Ργ1 100 prima M¹R72 : summa ceteri 105
Ausoniis P²71 'Teucros P71 106 licitum est Rc Serv. 108

Rutulusve 7a²b²cm 110 monitisve P7¹b1

