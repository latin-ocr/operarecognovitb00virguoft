· AENEIDOS IV

quis me autem, fac velle, sinet ratibusque superbis 540
invisam accipiet? nescis heu, perdita, necdum
Laomedonteae sentis periuria gentis?
quid tum? sola fuga nautas comitabor ovantis?
an Tyriis omnique manu stipata meorum
inferar et, quos Sidonia vix urbe revelli, 545
rursus agam pelago et ventis dare vela iubebo?
quin morere ut merita es, ferroque averte dolorem.
tu lacrimis evicta meis, tu prima furentem
his, germana, malis oneras atque obicis hosti.
non licuit thalami expertem sine crimine vitam 550
degere more ferae, talis nec tangere curas3
non servata fides cineri promissa Sychaeo.’
Tantos illa suo rumpebat pectore questus:
Aeneas celsa in puppi iarn certus eundi
carpebat somnos rebus iam rite paratis. 555
huic se forma dei vultu redeuntis eodem
obtulit in somnis rursusque ita visa monere est,
omnia Mercurio similis, vocemque coloremque
et crinis flavos et membra decora iuventae:
‘ nate dea, potes hoc sub casu ducere somnos, 560
nec quae te circum stent deinde pericula cernis,
demenS‚ nec Zephyros audis spirare secundos?
illa dolos dirumque nefas in pectore versat
certa mori, variosque irarum concitat aestus.
non fugis hinc praeceps, dum praecipitare potestas? 565
iam mare turbari trabibus saevasque videbis
conlucere faces, iam fervere litora flammis,
si te his attigerit terris Aurora morantem.
heia age, rumpe moras. varium et mutabile semper
femina.' sic fatus nocti se immiscuit atrae. 570

540-554 MP; 555—570 FMP 540 sinat Pl 541 inrisam
M27'2b1n 552 Sychaei M ε Sychaeies P1 559 iuventae P7a
Serv. ς iuventa F Mh2c 564 varioque (M1ab1n svarioque M1) irarum
fluctuat (M72abn) aestu (FMablrr) Haupt Deuticke 565 hinc] in F1

