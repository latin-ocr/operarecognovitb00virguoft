P. VERGILI MARONIS

his medium dictis sermonem abrumpit et auras
aegra fugit seque ex oculis· avertit et aufert,
linquens multa metu cunctantem et multa parantem
dicere. suscipiunt famulae conlapsaque membra
marmoreo referunt thalamo stratisque reponunt.
At pius AeneaS, quamquam lenire dolentem
solando cupit et dictis avertere curas,
multa gemens magnoque animum labefactus amore
iussa tamen divum exsequitur classemque revisit.
tum vero Teucri incumbunt et litore celsas
deducunt toto navis. natat uncta carina,
frondentisque ferunt remos et robora silvis
infabricata fugae studio.
migrantis cernas totaque ex urbe ruentis.
ac velut ingentem formicae farris acervum
cum populant hiemis memores tectoque reponunt,
it nigrum campis agmen praedamque per herbas
convectant calle angusto: pars grandia trudunt
obnixae frumenta umeris, pars agmina cogunt
*castigantque moras, opere omnis semita fervet.
quis tibi tum, Dido, cernenti talia sensus,
quosve dabas gemitus, ‘curn litora fervere late
prospiceres arce ex summa, totumque videres
misceri ante oculos tantis clamoribus aequor!
improbe Amor, quid non mortalia pectora cogis!
ire iterum in lacrimas, iterum temptare precando
cogitur et supplex animos summittere amori,
ne quid inexpertum frustra moritura relinquat.
‘Anna, vides toto properari litore circum:
undique convenere 3 vocat iam carbasus aura5‚
puppibus et laeti nautae imposuere coronas.

390

595

400

405

410

415

388-418 MP 390 parantem] volentem Mc 395 secludit Rib-

beck 402 veluti Mactr 407 operae M ¹: opera Nonius

416

post litore interpungunt Markland alii 418 post hunc versum

548, 549 inserit Ribbeck

