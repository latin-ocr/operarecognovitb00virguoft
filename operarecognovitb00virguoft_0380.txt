P. VERGILI MARONIS

proxima quaeque metit gladio latumque per agmen

ardens limitem agit ferro, te, Turne, superbum

caede nova quaerens. Pallas, Euander, in ipsis 515

omnia sunt oculis, mensae quas advena primas

tunc adiit, dextraeque datae. Sulmone creatos

quattuor hic iuvenes, totidem quos educat erns,

viventis rapit, inferias quos immolet umbris

captivoque rogi perfundat sanguine flammas. 520

inde Mago procul infensam contenderat hastam.

ille astu subit, at tremibunda supervolat hasta,

et genua amplectens effatur talia supplex:

‘per patrios manis et spes surgentis Iuli

te precor, hanc animam serves natoque patrique. 525

est domus alta, iacent penitus defossa talenta

caelati argenti, sunt auri pondera faeti ’

infectique mihi. non hic victoria Teucrum

vertitur aut anima una dabit discrimina tanta.’

dixerat. Aeneas contra cui talia reddit: 530

‘argenti atque auri memoras quae multa talenta

natis parce tuis. belli commercia Turnus

sustulit ista prior iam tum Pallante perempto.

hoe patris Anchisae manes, hoc sentit Iulus.'

sic fatus galeam laeva tenet atque reflexa 535

cervice orantis capulo tenus applicat ensem.

nec procul Haemonides, Phoebi Triviaeque sacerdos,

infula cui sacra redimibat tempora vitta,

totus conlucens veste atque insignibus albis.

quem congressus agit campo, lapsumque superstans 540

immolat ingentique umbra tegit, arma Serestus

lecta refert umeris tibi, rex Gradive, tropaeum.
Instaurant acies Volcani stirpe creatus

513—5543 MPR 521 infestam PR71 522 at] ac M³7²b Ribbeck:
en M²2 m Ml 524 surgentis] heredisP²7¹ ; ‘f- iv. 274 ι 533 illa M
ffssessrggsssspb 543 ir5122?a αεῗξῒιε Λῗινοὸιιε ι a....s P¹ ε armis MP²R7bc1r

