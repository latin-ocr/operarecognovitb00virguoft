P. VERGILI MARONIS

accelerant acta pariter testudine Volsci 505
et fossas implere parant ac vellere vallum.
quaerunt pars aditum et scalis ascendere muros,
qua rara est acies interlucetque corona
non tam spissa viris. telorum effundere contra
omne genus Teucri ac duris detrudere contiS, 510
adsueti longo muros defendere bello.
saxa quoque infesto volvebant pondere, si qua
possent tectam aciem perrumpere, cum tamen omnis
ferre iuvat subter densa testudine casus.
nec iam sufficiunt. ·’ narn qua globus imminet ingens, 515
immanem Teucri molem volvuntque ruuntque,
quae stravit Rutulos late armorumque resolvit
tegmina. nec curant caeco contendere Marte
amplius audaces Rutuli, sed pellere vallo
missilibus certant. 520
parte alia horrendus visu quassabat Etruscam
pinum et fumiferos infert Mezentius ignis;
at Messapus equum domitor, Neptunia proles, ’
rescindit vallum et scalas in moenia poscit.
Vos, o Calliope, precor, aspirate canenti 525
quas ibi tum ferro strages, quae funera Turnus
ediderit, quem quisque virum demiserit Orco,
et mecum ingentis oras evolvite belli.
[et meministis enim, divae, et memorare potestis]
Turris erat vasto suspectu et pontibus altis, 530
opportuna loco, summis quam viribus omnes
expugnare Itali summaque evertere opum vi
certabant, Troes contra defendere saxis
perque cavas densi tela intorquere fenestras.

505—508 MPR ; 509—534 FMPR . 505 pariter] partim proponit
Deutzcke .. ‚5⁰6 pellere M²R vallo ΜΖ. 513 cum]quosSc(1aper‚
probat Guthlmg: num szbeck 514 1uvat F2c² dete-nores quadam ε

iubat P²7c¹: iubet Pl ε lubat M ¹ : libet M²Ra¹bm⁷rAugustmus 524
in] ad P7¹c 529 = vii. 645 om. codd. praeter detenbres

