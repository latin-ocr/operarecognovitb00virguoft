P. VERGILI MARONIS
AEN EI DOS

LIBER IX

ATQVE ea diversa penitus dum parte geruntur,
Irim de caelo misit Saturnia Iuno
audacem ad Turnum. luco tum forte parentis
Pilumni Turnus sacrata valle sedebat.
ad quem sic roseo Thaumantias ore locuta est: 5
‘Turne‚ quod optanti divum promittere nemo
auderet, volvenda dies en attulit ultro.
Aeneas urbe et sociis et classe relicta
sceptra Palatini sedemque petit Euandri.
nec satis: extremas Corythi penetravit ad urbes 10
Lydorumque manum, collectos armat agrestis.
quid dubitas? nunc tempus equos, nunc poscere currus.
rumpe moras omnis et turbata arripe castra.'
dixit, et in caelum paribus se sustulit alis
ingentemque fuga secuit sub nubibus arcum. 15
agnovit iuvenis duplicisque ad sidera palmas
sustulit ac tali fugientem est voce secutus:
‘Iri‚ decus caeli, quis te mihi nubibus actam
detulit in terras? unde haec tarn clara repente
tempestas? medium video discedere caelum 20

1-20 MPR 9 petivit Jews—’cmv 11 manus P7¹rr de-
tem'ores quidam, defendit Sabbadim· et collectos 7¹a²cz collectosque
ἔζῑιιζὶιῆἑιίειήε 17 ac] et MR 20 descendere R¹ (2) ’γ’ deteriores

