P. VERGILI MARONIS

sudor, et hirsuti secuerunt corpora vepres.
dulcibus idcirco fluviis pecus omne magistri
perfundunt, udisque aries in gurgite villis
mersatur, missusque secundo defluit amni ,-

aut tonsum tristi contingunt corpus amurca

et spumas miscent argenti vivaque sulpura
Idaeasque pices et pinguis unguine ceras
scillamque elleborosque gravis nigrumque bitumen.
non tamen ulla magis praesens fortuna laborum est
quam si quis ferro potuit rescindere summum
ulceris os: alitur vitium vivitque tegendo,

dum medicas adhibere manus ad vulnera pastor
abnegat et meliora deos sedet omnia poscens.
quin etiam, ima dolor balantum lapsus ad ossa
cum furit atque artus depascitur arida febris,
profuit incensos aestus avertere et inter

ima ferire pedis salientem sanguine venam,
Bisaltae quo more solent acerque Gelonus,

cum fugit in Rhodopen atque in deserta Getarum,
et lac concretum cum sanguine potat equino.
quam procul aut molli succedere saepius umbrae
videris aut summas carpentem ignavius herbas
extremamque sequi, aut medio procumbere campo
pascentem et serae solam decedere nocti:
continuo culpam ferro compesce priusquam

dira per incautum serpant contagia vulgus.

non tam creber agens hiemem ruit aequore turbo
quam multae pecudum pestes. nec singula morbi
corpora corripiunt, sed, tota aestiva repente,

445

450

455

465

444—472 MPR 444 hirsutis MR 449 vivaque sulpura
b² deten'ores quidam, Macrobius Marius Victorinus (qui etiam interpo-
lationem e. s. v. agnoscit} Serv. schol. Bern. : et sulpura viva ceteri, editores

plerique 452 laborum] malorum schol. Bern. 456 aut MR7¹bc
omina cdeterzbres quidam, Wagner 462 atque] aut 465
aut] et Ml ignavius] segnius R 466 concumbere P 469

serpunt P 470 aequora R7¹

