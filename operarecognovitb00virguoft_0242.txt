P. VERGILI MARONIS

aequaevumque ab humo miserans attollit amicum·

at non tardatus vcasu neque territus heros

acrior ad pugnam redit ac vim suscitat ira 3

turn pudor incendit viris et conscia virtus, 455

praecipitemque Daren ardens agit aequore toto

nunc dextra ingeminans ictus, nunc ille sinistra.

nec mora nec requies: quam multa grandine nimbi

culminibus crepitant, sic densis ictibus heros

creber utraque manu pulsat versatque Dareta. 460
Tum pater Aeneas procedere longius iras

et saevire animis Entellum haud passus acerbis,

sed finem imposuit pugnae fessumque Dareta

eripuit mulcens dictis ac talia fatur:

‘infelix, quae tanta animum dementia cepit? 465

non viris alias conversaque numina sentis ?

cede deo.' dixitque et proelia voce diremit.

ast illum fidi aequales genua aegra trahentem

iactantemque utroque caput crassumque cruorem

ore eiectantem mixtosque in sanguine dentes 470

ducunt ad navis ,- galeamque ensemque vocati

accipiunt, palmam Entello taurumque relinquunt.

hic victor superans animis tauroque superbus

‘nate dea, vosque haec' inquit ‘cognoscite‚ Teucri,

et mihi quae fuerint iuvenali in corpore vires 475

et qua servetis revocatum a morte Dareta.'

dixit, et adversi contra stetit ora iuvenci

qui donum astabat pugnae, durosque reducta

libravit dextra media inter cornua caestus

arduus, effractoque inlisit in ossa cerebro: 480

sternitur exanimisque tremens procumbit humi bos.

ille super talis effundit pectore voces:

452-482 MPRV 457 ille] deinde Mm 470 ore eiec-
tantem P71: ore iectantem Mel: ore iactantemR: ore reiectantem γ’
473 animo V 477 aversi P7b 480 in om. R Gathling

