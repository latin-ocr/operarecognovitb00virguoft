P. VERGILI MARONIS

exacuunt alii vallos furcasque bicornis,
atque Amerina parant lentae retinacula viti. ’ 265
nunc facilis rubea texatur fiscina virga,
nunc torrete igni frugeS, nunc frangite saxo.
quippe etiam festis quaedam exercere diebus
fas et iura sinunt: rivos deducere nulla
religio vetuit, segeti praetendere saepem, 270
insidias avibus moliri, incendere vepres,
balantumque gregem fluvio mersare salubri.
saepe oleo tardi costas agitator aselli
vilibus aut onerat pomis, lapidemque revertens
incusum aut atrae massam picis urbe reportat. ²75
Ipsa dies alios alio dedit ordine Luna
felicis operum. quintam fuge: pallidus Orcus
Eumenidesque satae, tum partu Terra nefando
Coeumque Iapetumque creat saevumque Typhoea
et coniuratos caelum rescindere fratres. 280
ter sunt conati imponere Pelio Ossam
scilicet, atque Ossae frondosum involvere Olympum;
ter pater exstructos disiecit fulmine montis.
septima post decimam felix et ponere vitem
et prensos domitare boves et licia telae 285
addere. nona fugae melior, contraria furtis.
Multa adeo gelida melius se nocte dedere,
aut cum sole novo terras inrorat Eous.
nocte leves melius stipulae, nocte arida prata
tondentur, noctes lentus non deficit umor. ‚ 290
et quidam seros hiberni ad luminis ignis
pervigilat ferroque faces inspicat acuto.
interea longum cantu solata laborem

264-280 AMPR ; 281—293 MPR 266 facili P rubea
schol. Rern„ testantur schol. Horat„ fluctuat Serv. 269 diducere
Mn· Bossler 277 Horcus P testantur schol. Bern.: Orehus
” Probus 282 invertere P1 283 deiecit R 284 vites R

292 pervigilant P

