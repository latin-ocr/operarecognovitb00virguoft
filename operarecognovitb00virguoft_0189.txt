AEN EIDOS III

compellare virum et casus cognoscere tantos.
progredior portu classis et litora linquens, 300
sollemnis cum forte dapes et tristia dona
ante urbem in luco falsi Simoentis ad undam
libabat cineri Andromache manisque vocabat
Hectoreum ad tumulum, viridi quem caespite inanem
et geminas, causam lacrimis, sacraverat aras. 305
ut me conspexit venientem et Troia circum
arma amens vidit, magnis exterrita monstris
*deriguit visu in medio, calor ossa reliquit;
labitur et longo vix tandem tempore fatur:
‘verane te facies, verus mihi nuntius adfers, 310
nate dea? vivisne? aut, si lux alma recessit,
Hector ubi est?' dixit, lacrimasque effudit et omnem
implevit clamore locum. vix pauca furenti
subicio et raris turbatus vocibus hisco:
‘vivo equidem vitamque extrema per omnia duco 3 315
ne dubita, nam vera vides.
heu! quis te casus deiectam coniuge tanto
excipit, aut quae digna satis fortuna revisit,
Hectoris Andromache? Pyrrhin conubia servas? ²
deiecit vultum et demissa voce locuta est: 320
‘o felix una ante alias Priameia virgo,
hostilem ad tumulum Troiae sub moenibus altis
iussa mori, quae sortitus non pertulit ullos
nec victoris heri tetigit captiva cubile!
nos patria incensa diversa per aequora vectae 32 5
stirpis Achilleae fastus iuvenemque superbum
servitio enixae tulimus 3 qui deinde secutus
Ledaeam Hermionen Lacedaemoniosque hymenaeos
me famulo famulamque Heleno transmisit habendam.
299 MP; 300-329 FMP 310 verus] verum Ml 312

effundit P 319 Andromachen c¹ deteriora, agnoscit Serv. Pyrrhi
F1P¹c1 327 enixe a Donatus Charisii Bobiensis, probat KviZala

