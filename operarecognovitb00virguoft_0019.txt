ECLOGA Ι

¹saepe levi somnum suadebit inire susurro: 55
hinc alta sub rupe canet frondator ad auras,

nec tamen interea raucae, tua cura, palumbes,

nec gemere aeria cessabit turtur ab ulmo.

T. Ante leves ergo pascentur in aethere cervi,
et freta destituent nudos in litore piscis, 60
ante pererratis amborum finibus exsul

1 aut Ararim Parthus bibet aut Germania Tigrim,
quam nostro illius labatur pectore vultus.

M. At nos hinc* alii sitientis ibimus Afros,
pars Scythiam et rapidum cretae veniemus Oaxen 65
et penitus toto divisos orbe Britannos. .
en umquam patrios longo post tempore finis.
pauperis et tuguri congestum caespite culmen,
post aliquot, mea regna, videns mirabor aristas?
impius haec tam culta novalia miles habebit, 70
barbarus has segetes: en quo discordia civis
produxit miseros: his nos consevimus agros!
insere nunc, Meliboee, piros, pone ordine vitis.
ite meae, quondam felix pecus, ite capellae.
non ego vos posthac viridi proiectus in antro 75
dumosa pendere procul de rupe videbo 3
carmina nulla canam 3 non me pascente, capellae,
florentem cytisum et salices carpetis amaras.

T. Hic tamen hanc mecum poteras requiescere noctem
fronde super viridi: sunt nobis mitia poma, 80
castaneae molles et pressi copia lactis,
et 'iam summa procul villarum culmina fumant,
maioresque cadunt altis de montibus umbrae.

5 5—83 PR 59 pascuntur P aequore Moretanus quartus,
Ribbeck 63 labantur 1³² 65 cretae Serv„ qui ‘hoc est lutulentum,
quod rapit cretam’ interpretatur: Cretae vulgo: certe veniemus ad
Oxum Schaper: Geticae veniemus ad Oxum Heller 72 perduxit '7²²⁷‘
his nos PRb: en quis cn schol. Bern. γα in rasura 74 felix quon·
dam Rabcrr 79 hanc] hac a²b²crr nocte P²a²b2 83 de] a Pl

1*

