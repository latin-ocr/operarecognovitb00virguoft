AEN EIDOS VI

tendere iter pennis: 'talis sese halitus atris 240
faucibus effundens supera ad convexa ferebat:

[unde locum Grai dixerunt nomine Aornon.]

quattuor hic primum nigrantis terga iuvencos

constituit frontique invergit vina sacerdOS,

et summas carpens media inter cornua saetas 245
ignibus imponit sacris, libamina prima,

voce-vocans Hecaten caeloque Ereboque potentem.
supponunt alii cultros tepidumque cruorem

suscipiunt pateris. ipse atri velleris agnam

Aeneas matri Eumenidum magnaeque sorori 250
ense ferit, sterilemque tibi, Proserpina, vaccam.

tum Stygio regi nocturnas incohat aras

et solida imponit taurorum viscera flammis,

pingue super oleum fundens ardentibus extis.

ecce autem primi sub lumina solis et ortus 255
sub pedibus mugire solum et iuga coepta moveri
silvarum, visaeque canes ululare per umbram

adventante dea. ‘procul o, procul este, profani'
conclamat vates, ‘totoque absistite luco 3

tuque invade viam vaginaque eripe ferrum: 260
nunc animis opus, Aenea, nunc pectore firmo.'

tantum effata furens antro se immisit aperto 3

ille ducem haud timidis vadentem passibus aequat.

Di, quibus imperium est animarum, umbraeque silentes
et Chaos et Phlegethon, loca nocte tacentia late, 265
sit mihi fas audita loqui, sit numine vestro
pandere res alta terra et caligine mersas.

Ibant obscuri sola sub nocte per umbram

240—268 FMPR 241 super M¹P¹R Ribbeck 242 om. FM (in
textu) Pa¹cm‚ habent R7b et M in margine Avernum Rbrr 254
super ‘antiqua aliquot’ Pierii: superque nostri omnes : superne
Wagner infundens M oleum super infundens proposuerunt Kappes‚
Nettleship= superfundens oleum candentibus Schaper: fundens arden-
tibus testatur Serv. 255 limina FM 265 silentia M in
margine, Serv. 267 altas Ml

