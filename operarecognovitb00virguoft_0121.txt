GEORGICON IV

magnanimum heroum, pueri innuptaeque puellae,
impositique rogis iuvenes ante ora parentum,

quos circum limus niger et deformis harundo

Cocyti tardaque palus inamabilis unda

alligat et novies Styx interfusa coercet. ν 480
quin ipsae stupuere domus atque intima Leti

Tartara caeruleosque implexae crinibus anguis
Eumenides, tenuitque inhians tria Cerberus ora,

atque Ixionii vento rota constitit orbis.

iamque pedem referens casus evaserat omnis, 485
redditaque Eurydice superas veniebat ad auras

pone sequens (namque hanc dederat Proserpina legem),
cum subita incautum dementia cepit amantem,
ignoscenda quidem, scirent si ignoscere manes:

restitit, Eurydicenque suam iam luce sub ipsa 490
immemor heu! victusque animi respexit. ibi omnis
effusus labor atque immitis rupta tyranni

foedera, terque fragor stagnis auditus Averni.

illa ‘quis et me ' inquit ‘miseram et te perdidit, Orpheu‚
quis tantus furor? en iterum crudelia retro 495
fata vocant, conditque natantia lumina somnus.

iamque vale τ’ feror ingenti circumdata nocte
invalidasque tibi tendens, heu non tua, palmas.'

‘dixit et ex oculis subito, ceu fumus in auras

commixtus tenuis, fugit diversa, neque illum 500
prensantem nequiquam umbras et multa volentem

dicere praeterea vidit3 nec portitor Orci

amplius obiectam passus transire paludem.

quid faceret? quo se rapta bis coniuge ferret?

quo fletu manis, quae numina voce moveret? 5ο5
illa quidem Stygia nabat iam frigida cumba.

476-497 FMR 3 498-506 MR ’ ’ 482 caeruleis M1 impexae
M² schol. Rern. : innexae FR 488 subito R 493 stagni est R ·.
stagnist Ribbeck Avernis M 500 fugit in diversa W 504

erepta M2 505 quo] quos R quae] qua ⁶21²b²c

