GEORGICON IV

tristior hibernas caelo descendit in undas. 235

illis ira modum supra est, laesaeque venenum

morsibus inspirant, et spicula caeca relinquunt

adfixae venis, animasque in vulnere ponunt.

sin duram metues hiemem parcesque futuro

contunsosque animos et res miserabere fractas, ’ . 240

at suffire thymo cerasque recidere inanis

quis dubitet? nam saepe favos ignotus adedit

stellio et lucifugis congesta cubilia blattis

immunisque sedens aliena ad pabula fucus3

aut asper crabro imparibus se immiscuit armis, 245

aut dirum tiniae genus, aut invisa Minervae

laxos in foribus suspendit aranea cassis.

quo magis exhaustae fuerint hoc acrius omnes

incumbent generis lapsi sarcire ruinas

complebuntque foros et floribus horrea texent. 250
Si itero, quoniam casus apibus quoque nostros

vita tulit, tristi languebunt corpora morbo—-

quod iam non dubiis poteris cognoscere signis:

continuo est aegris alius color3 horrida vultum

deformat macies3 tum corpora luce carentum 255

exportant tectis et tristia funera ducunt—-

aut illae pedibus conexae ad limina pendent

aut intus clausis cunctantur in aedibus omnes

ignavaeque fame et contracto frigore pigrae.

tum sonus auditur gravior, tractimque susurrant, 260

frigidus ut quondam silvis immurmurat Auster,

ut mare sollicitum stridit refluentibus undis,

aestuat ut clausis rapidus fornacibus ignis.

hic iam galbaneos suadebo incendere odores

235—264 MPR Post v. 235 248—250 inserit Ribbeck 238 vul-
nera Ryc 239 metuens R7¹ 241 suffire γὸε Priscianus: suffere
P: sufferre MR thumos M 242 iam P adhaesit R 244
pocula M ¹ 251 nostris R 259 ignava PR 262 stridet
R7²bc

veno. 7

