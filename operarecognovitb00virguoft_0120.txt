P. VERGILI MARONIS

iussit adire domos? quidve hinc petis?' inquit. at ille:
‘scis, Proteu, scis ipse 3 neque est te fallere quicquam: ,
sed tu desine velle. deum praecepta secuti
venimus hinc lassis quaesitum oracula rebus.'
tantum effatuS. ad haec vates vi denique multa · 450
ardentis oculos intorsit lumine glauco,
et graviter frendens sic fatis ora resolvit.

‘Non te nullius exercent numinis irae ;
magna luis commissa: tibi has miserabilis Orpheus
haudquaquam ad meritum poenas, ni fata resistant, 455
suscitat, et rapta graviter pro coniuge saevit.
illa quidem, dum te fugeret per flumina praeceps,
immanem ante pedes hydrum moritura puella
servantem ripas alta non vidit¹ in herba.
at chorus aequalis Dryadum clamore supremos - 460
implerunt montis 3 fierunt Rhodopeiae arces
altaque Pangaea et Rhesi Mavortia tellus
atque Getae atque Hebrus et Actias Orithyia.
ipse cava solans aegrum testudine amorem
te, dulcis coniunx, te solo in litore secum, 465
te veniente die, te decedente canebat.
Taenarias etiam fauceS‚ alta ostia Ditis,
et caligantem nigra formidine lucum
ingressus, manisque adiit regemque tremendum
nesciaque humanis precibus mansuescere corda. 470
at cantu commotae Erebi de sedibus imis
umbrae ibant tenues simulacraque luce carentum,
quam multa in foliis avium se milia condunt,
vesper ubi aut hibernus agit de montibus imber,
matres atque viri defunctaque corpora vita 475

446-461 MPRV3 462— 464 MRV3 465 -470 MR; 471- 475 FMR
447 quicquam MR, agnoscuntServ. schol. Berm: quiqiiam 7¹: cuiquam
P-y2 cServ. 449 lapsis Rrr Canomcianus 454 lues Rc Serv.
Pkilargyrius schol. Bern. 455 ad P: ob MR7bc 460 supremo
PR 473 foliis] silvis Myc .

