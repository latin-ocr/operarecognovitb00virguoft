AENEIDOS ΙΙ

--interclusit hiems et terruit Auster euntis.

praecipue cum iam hic trabibus contextus acernis

staret equus toto sonuerunt aethere nimbi.

suspensi Eurypylum scitatum oracula Phoebi

mittimus, isque adytis haec tristia dicta reportat: 115
‘⁴ sanguine placastis ventos et virgine caesa,

cum primum Iliacas, Danai, venistis ad oras:

sanguine quaerendi reditus animaque litandum

Argolica.'' vulgi quae vox ut venit ad auris,

obstipuere animi gelidusque per ima cucurrit 120
ossa tremor, cui fata parent, quem poscat Apollo.

hic Ithacus vatem magno Calchanta tumultu

protrahit in medios,· quae sint ea numina divum
flagitat. et mihi iam multi crudele canebant

artificis scelus, et taciti ventura videbant. 125
bis <quinos silet ille dies tectusque recusat

prodere voce sua quemquam aut opponere morti.

vix tandem, magnis Ithaci clamoribus actus,

composito rumpit vocem et me destinat arae.

adsensere omnes et, quae sibi quisque timebat, 130
unius in miseri exitium conversa tulere.

iamque dies infanda aderat3 mihi sacra parari

et salsae fruges et circum tempora vittae.

eripui, fateor, leto me et vincula rupi,

limosoque lacu per noctem obscurus in ulva 135
delitui dum vela darent, si forte dedissent.

nec mihi iam patriam antiquam spes ulla videndi,

nec dulcis natos exoptatumque parentem,

quos illi fors et poenas ob nostra reposcent

111-139 MP 114 scitatum M ²7²a2b2crr Nonius Charisius, agnoscit
Serv. : scitantum aut -ern M1: scitantem Ρ-γῙό1 Serv. 121 cui]
quid Peerlkamp paret Batavus ignotus, Madvig 125 taciti]
pavidi Schrader 129 rupit M 130 timebant 7¹a¹c1 agnoscit
D. Serv. 136 darent si forte coniunxit Heyne 138 dulcis]
duplicis P1 Ribbeck, agnoscit Serv.

