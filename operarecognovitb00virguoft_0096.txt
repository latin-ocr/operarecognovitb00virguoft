P. VERGILI MARONIS

in saltus utrumque gregem atque in pascua mittet, Δ
Luciferi primo cum sidere frigida rura

carpamus, dum mane novum, dum gramina canent, 325
et ros in tenera pecori gratissimus herba.

inde ubi quarta sitim caeli collegerit hora

et cantu querulae rumpent arbusta cicadae,

ad puteos aut alta greges ad stagna iubebo

currentem ilignis potare canalibus undam 3 330
aestibus at mediis umbrosam exquirere vallem,

sicubi magna Iovis antiquo robore quercus

ingentis tendat ramos, aut sicubi nigrum

ilicibus crebris sacra nemus accubet umbra, ,

tum tenuis dare rursus aquas et pascere rursus 335
solis ad occasum, cum frigidus aera vesper ’
temperat, et saltus reficit iam roscida luna,

litoraque alcyonen resonant, acalanthida dumi.

Quid tibi pastores Libyae, quid pascua versu
prosequar et raris habitata mapalia tectis? 340
saepe diem noctemque et toturn ex ordine mensem
pascitur itque pecus longa in deserta sine ullis
hospitiis: tantum campi iacet. omnia secum
armentarius Afer agit, tectumque laremque 344
armaque Amyclaeumque canem Cressamque pharetram ;
non secus ac patriis acer Romanus in armis ξ
iniusto sub fasce viam cum carpit, et hosti
ante exspectatum positis stat in agmine castris.

At non qua Scythiae gentes Maeotiaque unda,
turbidus et torquens flaventis Hister harenas, 350
quaque redit medium Rhodope porrecta sub axem.
illic clausa tenent stabulis armenta, neque ullae

323 -348 FMPR; 349, 350 MPR; 351, 352 MPRV 323 mittet ⁷
M ¹ : mittes ceteri 329 iubeto F “MR‘ybc Nonius ‘iubebo τ aliiiubeto ’
schol. Bern. 331 aut F1MP 345 crassam c¹ agnoscunt schol.
Bern. 347 inuito F hostis P: hostem M ¹c¹vr 348 in
om. R agmina PRibbeck: oppositis stant agmina Peerlkamp

