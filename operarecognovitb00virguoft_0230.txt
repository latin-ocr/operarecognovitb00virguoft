P. VERGILI MARONIS

dixerat haec, adytis cum lubricus anguis ab imis ·

septem ingens gyros, septena volumina traxit
amplexus placide tumulum lapsusque per aras,
caeruleae cui terga notae maculosus et auro
squamam incendebat fulgor, ceu nubibus arcus
mille iacit varios adverso sole colores.
obstipuit visu Aeneas. ille agmine longo
tandem inter pateras et levia pocula serpens
libavitque dapes rursusque innoxius imo
successit tumulo et depasta altaria liquit.
hoc magis inceptos genitori instaurat honoreS,
incertus geniumne loci famulumne parentis
esse putet 3 caedit binas de more bidentis
totque sues, totidem nigrantis terga iuvencos,
vinaque fundebat pateris animamque vocabat
Anchisae magni manisque Acheronte remissos.
nec non et socii, quae cuique est copia, laeti
dona ferunt, onerant aras mactantque iuvencos 3
ordine aena locant alii fusique per herbam
subiciunt veribus prunas et viscera torrent.
Exspectata dies aderat nonamque serena
Auroram Phaethontis equi iarn luce vehebant,
famaque finitimos et clari nomen Acestae
excierat: laeto complerant litora coetu
visuri Aeneadas, pars et certare parati.
munera principio ante oculos circoque locantur
in medio, sacri tripodes viridesque coronae
et palmae pretium victoribus, armaque et ostro
perfusae vestes, argenti aurique talentum3
et tuba commissos medio canit aggere ludos.

90

95

100

105

110

84 98 MPRV; 99-108 MPR3 109-113 FMPR 87 auri Klouffek
89 iacit] trahit R7²abcrr 93 linquit M1m 96 caedit binas M:
caeditque binas R: mactat binas D. Serv. ad iv. 200: caedit quinas

PVyabcmn Nonius Serv. ad v. 78 97 totque] atque Klouzek

complebant M 112 talenta FRbcm Serv. Ribbeck

107

