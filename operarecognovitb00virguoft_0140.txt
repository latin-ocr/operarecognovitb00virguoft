P. VERGILI MARONIS

hic templum Iunoni ingens Sidonia Dido

condebat, donis opulentum et numine divae,

aerea cui gradibus surgebant limina nexaeque

aere trabes, foribus cardo stridebat aenis.

hoc primum in luco nova res oblata timorem 450
leniit, hic primum Aeneas sperare salutem

ausus et adflictis melius confidere rebus.

namque sub ingenti lustrat dum singula templo

reginam opperiens, dum quae fortuna sit urbi
artificumque manus intra se operumque laborem 455
miratur, videt Iliacas ex ordine pugnas

bellaque iam fama totum vulgata per orbem,

Atridas Priamumque et saevum ambobus Achillem.
constitit et lacrimans ‘quis iam locus' inquit ‘Achate,
quae regio in terris nostri non plena laboris? 460
en Priamus. sunt hic etiam sua praemia laudi3

sunt lacrimae rerum et mentem mortalia tangunt.

solve metus3 feret haec aliquam tibi fama salutem.'

sic ait atque animum pictura pascit inani

multa gemens, largoque umectat flumine vultum. 465-
namque videbat uti bellantes Pergama circum

hac fugerent Grai, premeret Troiana iuventus,

hac Phryges, instaret curru cristatus Achilles.

nec procul hinc Rhesi niveis tentoria velis

agnoscit lacrimans, primo quae prodita somno 470
Tydides multa vastabat caede cruentus,

ardentisque avertit equos in castra prius quam

· pabula gustassent Troiae Xanthumque bibissent.

parte alia fugiens amissis Troilus armis,

infelix puer atque impar congressus Achilli, 475

446-475 FMPR 448 nixaeque b¹ detem'ores pauci Probus, agno-
scit D. Serv. -que om. Ὑπ, probat Kvffiala 455 intra se c¹ Madvig:
inter se FMPR7bn Serv. Nonius: inter se . . . mirantur Peerlkamp:
intrans Ribbeck 458 Atridem Senecae (ep. 104) codices 469
nec F2 in rasura MR : et Pl : haud P2'7 470 lacrimis γι ⁴

