AENEIDOS 111

sorbet in abruptum fluctus rursusque sub auras

erigit alternos, et sidera verberat unda.

at Scyllam caecis cohibet spelunca latebris

ora exsertantem et navis in saxa trahentem. 425
prima hominis facies et pulchro pectore virgo

pube tenus, postrema immani corpore pistrix

delphinum caudas utero commissa luporum.

praestat Trinacrii metas lustrare Pachyni

cessantem, longos et circumflectere cursus, 430
quam semel informem vasto vidisse sub antro

Scyllam et caeruleis canibus resonantia saxa.

praeterea, si qua est Heleno prudentia vati,

si qua fides, animum si veris implet Apollo,

unum illud tibi, nate dea, proque omnibus unum 435
praedicam et repetens iterumque iterumque monebo,
Iunonis magnae primum prece numen adora,

Iunoni cane vota libens dominamque potentem
supplicibus supera donis: sic denique victor

Trinacria finis Italos mittere relicta. 440
huc ubi delatus Cumaeam accesseris urbem

divinosque lacus et Averna sonantia silvis,

insanam vatem aspicies, quae rupe sub ima

fata canit foliisque notas et nomina mandat.

quaecumque in foliis descripsit carmina virgo 445
digerit in numerum atque antro seclusa relinquit:

illa manent immota locis neque ab ordine cedunt.

verum eadem, verso tenuis cum cardine ventus

impulit et teneras turbavit ianua frondeS‚

numquam deinde cavo volitantia prendere saxo 4 50
nec revocare situs aut iungere carmina curat.

inconsulti abeunt sedemque odere Sibyllae.

422-452 MP 433 vulgo ante vati¹ distinguitur: sed vide
Henry ad hunc locum 440 mittere] misere P1: miscere P²712
metiere b²c² 449 teneras] terris Ρ1

VERG. 12

