P. VERGILI MARONIS

tum breviter Barcen nutricem adfata Sychaei,
namque suam patria antiqua cinis ater habebat: .
‘ Annam, cara mihi nutrix, huc siste sororem:
dic corpus properet fluviali spargere lympha, 635
et pecudes secum et monstrata piacula ducat.
sic veniat, tuque ipsa pia tege tempora vitta.
sacra Iovi Stygio, quae rite incepta paravi,
perficere est animus finemque imponere curis
Dardaniique rogum capitis permittere flammae.' 640
sic ait. illa gradum studio celebrabat anili.
at trepida et coeptis immanibus effera Dido
sanguineam volvens aciem, maculisque trementis ¹
interfusa genas et pallida morte futura,
interiora domus inrumpit limina et altos 645
conscendit furibunda gradus ensemque recludit
Dardanium, non hos quaesitum munus in usus.
hic, postquam Iliacas vestis notumque cubile
conspexit, paulum lacrimis et mente morata
incubuitque toro dixitque novissima verba: 650
‘dulces exuviae, dum fata deusque sinebat,
accipite hanc animam meque his exsolvite curis.
vixi et quem dederat cursum fortuna peregi,
et nunc magna mei sub terras ibit imago.
urbem praeclaram statui, mea moenia vidi, 655
ulta virum poenas inimico a fratre recepi,
felix, heu nimium felix, si litora tantum
numquam Dardaniae tetigissent nostra carinae.'
dixit, et os impressa toro ‘ moriemur inultae,
sed moriamur’ ait. ‘sic, sic iuvat ire sub umbras. 660
hauriat hunc oculis ignem crudelis ab alto

632-650 MP; 651-661 FMP 632 Sychaei est Mc 640 ssam-
mis M 641 celerabat M¹abc⁷r D. Serv. anilem 7²ab¹c¹
inilem Pl 646 gradus] radus Pl: rogos Mabc editores plerique

651 sinebant FP² 655, 656 transponunt codd. quidam detm'ores
660 sic? sic interpunxit Serv.

