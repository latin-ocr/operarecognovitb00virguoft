P. VERGILI MARONIS

illi inter sese multa vi bracchia tollunt -
in numerum versantque tenaci forcipe massam.

Haec pater Aeoliis properat dum Lemnius oris,
Euandrum ex humili tecto lux* suscitat alma 455
et matutini volucrum sub culmine cantus.
consurgit senior tunicaque inducitur artus
et Tyrrhena pedum circumdat vincula plantis.
tum lateri atque umeris Tegeaeum subligat ensem
demissa ab laeva pantherae terga retorquens. 460
nec non et gemini custodes limine ab alto
praecedunt gressumque canes comitantur erilem.
hospitis Aeneae sedem et secreta petebat
sermonum memor et promissi muneris heros.
nec minus Aeneas se matutinus agebat. 465
filius huic Pallas, illi comes ibat Achates.
congressi iungunt dextras mediisque residunt
aedibus et licito tandem sermone fruuntur.
rex prior haec:

‘maxime Teucrorum ductor, quo sospite numquam 470
res equidem Troiae victas aut regna fatebor, ’
nobis ad belli auxilium pro nomine tanto

exiguae vires 3 hinc Tusco claudimur amni,

hinc Rutulus premit et murum circumsonat armis.

sed tibi ego ingentis populos opulentaque regnis 475
iungere castra paro, quarn fors inopina salutem

ostentat. fatis huc te poscentibus adfers.

haud procul hinc saxo incolitur fundata vetusto

urbis Agyllinae sedes, ubi Lydia quondam

gens, bello praeclara, iugis insedit Etruscis. 480
hanc multos florentem annos rex deinde superbo

452 *481 MPR 455 lecto Wakefield 460 pantherea Ργ
461 arto Markland 462 procedunt Pl 472 numine P¹
474 circumtonat Μ2 477 adfer deteriores quidam Serv.

