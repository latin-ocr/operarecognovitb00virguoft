GEORGICON 11

nec non et, sterilis quae stirpibus exit ab imis,
hoc faeiat, vacuos si sit digesta per agros:
nunc altae frondes et rami matris opacant 55
crescentique adimunt fetus uruntque ferentem.
iam quae seminibus iactis se sustulit arbos,
tarda venit seris factura nepotibus umbram,
pomaque degenerant sucos oblita priores
et turpis avibus praedam fert uva racemos. 60
scilicet omnibus est labor impendendus, et omnes
cogendae in sulcum ac multa mercede domandae.
sed truncis oleae melius, propagine vites
respondent, solido Paphiae de robore myrtus;
plantis et durae coryli nascuntur et ingens 65
fraxinus Herculeaeque arbos umbrosa coronae,
Chaoniique patris glandes3 etiam ardua palma
nascitur et casus abies visura marinos.
inseritur vero et fetu nucis arbutus horrida,
et steriles platani malos gessere valentis, 70
castaneae fagos; ornusque incanuit albo
flore piri, glandemque sues fregere sub ulmis.

Nec modus inserere atque oculos imponere simplex.
nam qua se medio trudunt de cortice gemmae
et tenuis rumpunt tunicas, angustus in ipso 75
fit nodo sinus 3 huc aliena ex arbore germen
includunt udoque docent inolescere libro.
aut rursum enodes trunci resecantur, et alte
finditur in solidum cuneis via, deinde feraces
plantae immittuntur: nec longum tempuS, et ingens 80
exiit ad caelum ramis felicibus arbos,

53—81 M 54 faciet M ²7ac 65 et durae codd. praeter detenbres
quosdam qui edurae exhffient ε utrumque agnoscunt Serv. schol. Bem. t
ecdurae Ribbeck 69 fuisse qui horrens legerent testantur Serv, schol.
Bem. : et nucis arbutus horrida fetu M ², editores plerique 71 sagos
Myab Serv. schoL Bern.: fagus Priscianus 81 exilit γ Nonius
Ribbeck: exit Lachmann

4*

