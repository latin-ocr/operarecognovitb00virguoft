AENEIDOS XII

dimensi Rutulique viri Teucrique parabant
in medioque focos et dis communibus aras
gramineas. alii fontemque ignemque ferebant
velati limo et verbena tempora'vincti. 120
procedit legio Ausonidum, pilataque plenis
agmina se fundunt portis. hinc Troius omnis
.Tyrrhenusque ruit variis exercitus armis,
haud secus instructi ferro quarn si aspera Martis
pugna vocet. nec non mediis in milibus ipsi 1²5
ductores auro volitant ostroque superbi,
et genus Assaraci Mnestheus et fortis Asilas
et Messapus equum domitor, Neptunia proles.
utque dato signo spatia in sua quisque recessit,
defigunt tellure hastas et scuta reclinant. 130
tum studio effusae matres et vulgus inermum
invalidique senes turris ac tecta domorum
obsedere, alii portis sublimibus astant.
At Iuno e summo, qui nunc Albanus habetur
(tum neque nornen erat neque honos aut gloria monti),
prospiciens tumulo campum aspectabat et ambas 136
Laurentum Troumque acies urbemque Latini.
extemplo Turni sic est adfata sororem
diva deam, stagnis quae fluminibusque sonoris
praesidet (hunc illi rex aetheris altus honorem 140
Iuppiter erepta pro virginitate sacravit):
‘nympha, decus fluviorum, animo gratissima nostro,
scis ut te cunctis unam, quaecumque Latinae
magnanimi Iovis ingratum ascendere cubile,
praetulerim caelique libens in parte locarim: 145
disce tuum, ne me incuses, Iuturna, dolorem.

117—146 MPR 117 demensi M7¹⁶ Ribbeck 120 limo reliquisse
Vergilium testantur Caper et Hyginus apud Serv. : lino codd. praeter
Partis-inas duo, Serv. 124 ferro] bello M 126 superbi M:
decori ceteri 130 telluri Rb²crr 132 ac] et Mb²crr 133
instant R 142 carissima PR7 143 Latinis P²71

νε Ro. 27

