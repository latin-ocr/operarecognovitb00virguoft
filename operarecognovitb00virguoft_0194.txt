P. VERGILI MARONIS

hic tibi ne qua morae fuerint dispendia tanti,
quamvis increpitent socii et vi cursus in altum
vela vocet, possisque sinus implere secundos, 455
quin adeas vatem precibusque oracula poscas,
ipsa canat vocemque volens atque ora resolvat.
illa tibi Italiae populos venturaque bella
et quo quemque modo fugiasque ferasque laborem
expediet, cursusque dabit venerata secundos. 460·
haec sunt quae nostra liceat te voce moneri.
vade age et ingentem factis fer ad aethera Troiam.’
Quae postquam vates sic ore effatus amico est,
dona dehinc auro gravia sectoque elephanto
imperat ad navis ferri, stipatque carinis 465
ingens argentum Dodonaeosque lebetas,
loricam consertam hamis auroque trilicem,
et conum insignis galeae cristasque comantis,
arma Neoptolemi. sunt et sua dona parenti.
addit equos, additque duces, 470
remigium supplet, socios simul instruit armis.
Interea classem velis aptare iubebat
Anchises, fieret vento mora ne qua ferenti.
quem Phoebi interpres multo compellat honore:
‘coniugio, Anchisa, Veneris dignate superbo, 475
cura deum, bis Pergameis erepte ruinis,
ecce tibi Ausoniae tellus: hanc arripe velis.
et tamen hanc pelago praeterlabare necesse est:
Ausoniae pars illa procul quam pandit Apollo.
vade,' ait ‘o felix nati pietate. quid ultra 480-
provehor et fando surgentis demoror Austros?’

453-456 MP; 457 -481 GMP 455 vocent M²P²7ac¹
460 secundos] sacerdos m Bentley Gathling 464 gravia a secto-
que Lachmann : gravia ac secto Schaper 469 parentis ΡὛ1 470
duces] decus Klouffek 475 Anchisae Μ ¹P2712 Anchise P²a¹
Quintilianus Pm‘sa‘anus Arusianus 476 erepta P 478 praeter-
labre Pl ε praeterlabere M [πα z propter labare cl 480 ait] age ΜΓ

