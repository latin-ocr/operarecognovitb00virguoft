PRAEFATIO

superet ¹, inter M autem et P dubitanti subvenit codex
Gudianus (γ), qui, quamvis saeculo nono litteris minusculis
sit scriptus, tamen ex communi ceterorum archetypo ortus
est, et, si ad scribae fidem et intellegentiam specteS, dignus
videbitur qui in consilium vocetur. itaque cum Medicei et
Palatini non eadem sit virtus, solus autem P veram lectionem
paulo saepius praebeat, Gudianus etiam cum Mediceo vel
Palatino saepius in verum servando quarn in errorem
propagando fere conspiret, in stlitibus inter illos iudicandis
Gudiani testimonium adhibendum est, et consensus My
contra P vel Py contra M, hic autem paulo saepius quam
ille, dignus fide censendus est. sed neque correctores
Medicei et Palatini antiquissimos neglegas2: libris enim
bonis usi sunt, et quamquam ubi diversam lectionem praebet
corrector, interpolationis occurrit suspicio, ubi tamen M2
cum Py vel P2 eum My conspirat meliorem archetypi lec—
tionem saepius conservare putandus est ³.

Quam igitur ‘rationem inter optimos codices exsistere
opiner quasi adumbratam habes: de reliquis, qui litteris
minusculis scripti sunt, non est cur multa dicam. neque

¹ Cuius rei testimonia locupletissima attulit Ribbeck in Prolego-
menis; licet enim vir doctus Palatini auctoritati nimium inservire
videatur, eis <velut Nettleship, Thilo, Deuticke, Gfithling, Chatelain)
qui Mediceum pluris faciunt astipulari non possum. minime autem
in carminibus Vergili recensendis valent artis palaeographicae ratio-
nes, quippe ubi vitia pleraque in archetypo interpolato requirenda
sint, et potius ex ingenio scribarum quam ex errore vel neglegentiav
scribendi oriantur.

² Novem Medicei correctores agnoscit M. Hoffmann, quorum
secundum etiam subscriptionem dictam Aproniani scripsisse putat3
quam tamen cave ne re vera Aproniani esse credas.

3 Etiam grammaticorum testimonia, ad textum antiquorum scripto-
rum restituendum, adhibenda esse inter omnis constat 3 minus autem
poetae nostro prosunt, quippe qui ipsi non nisi interpolatis libris

usi sint.
iv

