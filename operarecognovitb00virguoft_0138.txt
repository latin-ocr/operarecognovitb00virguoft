P. VERGILI MARONIS

vitalis carpis, Tyriam qui adveneris urbem. η
perge modo atque hinc te reginae ad limina perfer.
namque tibi reduces socios classemque relatam 390
nuntio et in tutum versis Aquilonibus actam,
ni frustra augurium vani docuere parentes.
aspice bis senos laetantis agmine cycnos,
aetheria quos lapsa plaga Iovis ales aperto
turbabat caelo 3 nunc terras ordine longo 395
aut capere aut captas iam despectare videntur:
ut reduces illi ludunt stridentibus alis
et coetu cinxere polum cantusque dedere,
haud aliter puppesque tuae pubesque tuorum
aut portum tenet aut pleno subit ostia vel'o. 400
perge modo et, qua te ducit via, derige gressum.'
Dixit et avertens rosea cervice refulsit,
ambrosiaeque comae divinum vertice odorem ”
spiravere ,- pedes vestis defluxit ad imos3
et vera incessu patuit dea. ille ubi matrem 405
agnovit tali fugientem est voce secutus:
‘quid natum totiens, crudelis tu quoque, falsis
ludis imaginibus? cur dextrae iungere dextram
non datur ac veras audire et reddere voces?'
talibus incusat gressumque ad moenia tendit. 410
at Venus obscuro gradientis aere saepsit,
et multo nebulae circum dea fudit amictu,
cernere ne quis eos neu quis contingere posset
molirive moram aut veniendi poscere causas.
ipsa Paphum sublimis abit sedesque revisit 4¹5
laeta suas, ubi templum illi, centumque Sabaeo
ture calent arae sertisque recentibus halant.

388-417 GMPR 389 damnant Rau Kviffala Ribbeck 396 aut
captas GMR7²bc³rr: aut captus P1: aut captos P²712 acceptas ι·ι
⁴respectare P, primam litteram in rasura in margine despectare exhi-
bet γ 401 dirige MR2bcn 412 multum Gb¹ Isidorus amictum
idem 413 neu] ne Ρι possit GR7bc¹rr

