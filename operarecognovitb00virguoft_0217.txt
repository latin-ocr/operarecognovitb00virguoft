AENEIDOS IV

hunc ego si potui tantum sperare dolorem,

et perferre, soror, potero. miserae hoc tamen unum 420

exsequere, Anna, mihi3 solam nam perfidus ille

te colere, arcanos etiam tibi credere sensus3

sola viri mollis aditus et tempora noras:

i, soror, atque hostem supplex adfare superbum:

non ego cum Danais Troianam exscindere gentem 425

Aulide iuravi classemve ad Pergama misi,

nec patris Anchisae cineres manisve revelli:

cur mea dicta negat duras demittere in auris?

quo ruit? extremum hoc miserae det munus amanti:

exspectet facilemque fugam ventosque ferentis. 430

non iam coniugium antiquum, quod prodidit, oro,

nec pulchro ut Latio careat regnumque relinquat:

tempus inane peto, requiem spatiumque furori,

dum< mea me victam doceat fortuna dolere.

extremam hanc oro veniam (miserere sororis), 435

quam mihi cum dederit cumulatam morte remittam.'
Talibus orabat, talisque miserrima fletus

fertque refertque soror. sed nullis ille movetur

fletibus, aut voces ullas tractabilis audit 3

fata obstant placidasque viri deus obstruit auris. 440

ac velut annoso validam cum robore quercum

Alpihi Boreae nunc hinc nunc flatibus illinc

eruere inter se certant; it stridor, et altae

consternunt terram concusso stipite frondes ;

ipsa haeret scopulis et quantum vertice ad auras 445

aetherias, tantum radice in Tartara tendit:

haud secus adsiduis hinc atque hinc vocibus heros

419-442 MP; 443 -447 FMP 427 cinerem M revulsi
Oblongus Pierii, agnoscit Serv. 428 neget M ‘2P1 agnoscit D. Serv.
434 dolore M ¹7¹c¹ 436 dederis 7²abc⁷r Serv. cumulata M:
dederis cumulatam probasse Tuccam et Varium testaturserv„ qui etiam
dederit cumulata agnoscit ε cumulatum munere mittam KlouZek 443
alte b Serv. 445 oras Lachmann 446 radicem MP¹7a2

