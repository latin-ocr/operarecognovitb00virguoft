’ Ρ. VERGILI MARONIS

certantes pulchramque petunt per vulnera mortem. ’

At medias inter caedes exsultat Amazon
unum exserta latus pugnae, pharetrata Camilla,
et nunc lentasmanu spargens hastilia denset, 650
nunc validam dextra rapit indefessa bipennem3
aureus ex umero sonat arcus et arma Dianae.
illa etiam, si quando in tergum pulsa receSsit,
spicula converso fugientia dirigit arcu.
at circum lectae comites, Larinaque virgo 655
Tullaque et aeratam quatiens Tarpeia securim,

Italides, quas ipsa decus sibi dia Camilla

delegit pacisque bonas bellique ministras:

quales Threiciae eum flumina Thermodontis

pulsant et pictis bellantur Amazones armis, 660
seu circum Hippolyten seu cum se Martia curru
Penthesilea refert, magnoque ululante tumultu

feminea exsultant lunatis agmina peltis.

Quem telo primum, quem postremum, aspera virgo,
deicis? aut quot humi morientia corpora fundis? 665
Euneum Clytio primum patre, cuius apertum
adversi longa transverberat abiete pectus.
sanguinis ille vomens rivos cadit atque cruentam
mandit humum moriensque suo se in vulnere versat.
tum Lirim Pagasumque super, quorum alter habenas 670
suffuso revolutus equo dum colligit, alter
dum subit ac dextram labenti tendit inermem,
praecipites pariterque ruunt. his addit Amastrum
Hippotaden, sequiturque incumbens eminus hasta
Tereaque Harpalycumque et Demophoonta Chromimquej 675

647—675 MR 650 densat M¹R75mn 653 in tergum, si
quando b Ribbeck 654 derigit codd. praeter blm 657 dia M²
(corr. a prima manu) 7¹b²c²rr deten'ores quidam, testantur Serv. gram-
matici: diva M172c1: dura R 658 bonae R7‘2bm 659 Threicia
Bentley 665 deicit . . . fundit Bentley 671 suffuso M ² (corr. a
prima manu) R7b²c Serv. : suffosso M¹b¹n agnoscit Serv. (ef iii. 663)
672 inertem ’γι-νη D. Serv. Ribbeck

