GEORGICON IV

huic percussa nova mentem formidine mater

‘duC‚ age, >duc ad nos 3 fas illi limina divum

tangere ' ait. simul alta iubet discedere late

flumina, qua iuvenis gressus inferret. at illum 3⁶0
curvata in montis faciem circumstetit unda

accepitque sinu vasto misitque sub amnem.

iamque domum mirans genetricis et umida regna
speluncisque lacus clausos lucosque sonantis

ibat, et ingenti motu stupefactus aquarum 365
omnia sub magna labentia flumina terra

spectabat diversa locis, Phasimque Lycumque,

et caput unde altus primum se erumpit Enipeus,

unde pater Tiberinus et unde Aniena fluenta

saxosusque sonans Hypanis Mysusque Caicus 370
et gemina auratus taurino cornua vultu

Eridanus, quo non alius per pinguia culta

in mare purpureum violentior effluit amnis.

postquam est in thalami pendentia pumice tecta
perventum et nati fletus cognovit inanis 375
Cyrene, manibus liquidos dant ordine fontis

germanae, tonsisque ferunt mantelia villis;

pars epulis onerant mensas et plena reponunt

pocula, Panchaeis adolescunt ignibus arae.

et mater ‘cape Maeonii carchesia Bacchi: > 380
Oceano libemus' ait. simul ipsa precatur

Oceanumque patrem rerum Nymphasque sorores,

centum quae silvas, centurn quae flumina servant.

ter liquido ardentem perfundit nectare Vestam,

ter flamma ad summum tecti subiecta reluxit. 385
omine quo firmans animum sic incipit ipsa:

357—386 GMPR 360 at] ad G7‚ agnoscunt schol. Bern.
361 speciem M circumstitit G: circumspicit P 368 primus M
rumpit R7¹b¹cz rupit P 370 saxosum b²c² praetulit Serv„ Philargyrius
373 influit επ, agnoscit Philargvrius 378 mensas] aras P 384
perfudit M²7bcrr Serv. 385 sublata M ¹7¹ (ut videtur)

