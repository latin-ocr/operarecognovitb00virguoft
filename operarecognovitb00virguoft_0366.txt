P. VERGILI MARONIS

per medios insignis equis tumidusque secundo

Marte ruat? non clausa tegunt iam moenia Teucros:
quin intra portas atque ipsis proelia miscent

aggeribus murorum et inundant sanguine fossas.

Aeneas ignarus abest. numquamne levari 25
obsidione sines? muris iterum imminet hostis

nascentis Troiae nec non exercitus alter,

atque iterum in Teucros Aetolis surgit ab Arpis
Tydides. equidem credo, mea vulnera restant

et tua progenies mortalia demoror arma. 30
si sine pace tua atque invito numine Troes

Italiam petiere, luant peccata neque illos

iuveris auxilio 3 sin tot responsa secuti

quae superi manesque dabant, cur nunc tua quisquam
vertere iussa potest aut cur nova condere fata? 35
quid repetam exustas Erycino in litore classis,

quid tempestatum regem ventosque furentis

Aeolia excitos aut actam nubibus Irim?

nunc etiam manis (haec intemptata manebat

sors rerum) movet et superis immissa repente 40
Allecto medias Italum bacchata per urbes.

nil super imperio moveor 3 speravimus ista,

dum fortuna fuit 3 vincant, quos vincere mavis.

si nulla est regio Teucris quam det tua coniunx

dura, per eversae, genitor, fumantia Troiae 45
excidia obtestor: liceat dimittere ab armis

incolumem Ascanium, liceat superesse nepotem.

Aeneas sane ignotis iactetur in undis

et quacumque viam dederit Fortuna sequatur:

hunc tegere et dirae valeam subducere pugnae. 50

21-26 MPRV; 27-50 MPR 22 claustra Ml: non claustra
tegunt non moenia Wakefield 24 fossae ΜΕεπ2 28 surget M7b
48 sane] procul Rc undis] oris P²7¹ 49 quacumque P Bentley:
quamcumque ceteri

