AENEIDOS IV

non potui abreptum divellere corpus et undis 600
spargere? non sociOS, non ipsum absumere ferro
Ascanium patriisque epulandum ponere mensis ?

verum anceps pugnae fuerat fortuna. —fuisset:

quem metui moritura? faces in castra tulissem
implessemque foros flammis natumque patremque 605
curn genere exstinxem, memet super ipsa dedissem.

Sol, qui terrarum flammis opera omnia lustras,

tuque harum interpres curarum et conscia Iuno,
nocturnisque Hecate triviis ululata per urbes

et Dirae ultrices et di morientis Elissae, 610
accipite haec, meritumque malis advertite numen

et nostras audite preces. si tangere portus

infandum caput ac terris adnare necesse est,

et sic fata Iovis poscunt, hic terminus haeret:

at bello audacis populi vexatus et armis, 615
finibus extorris, complexu avulsus Iuli

auxilium imploret videatque indigna suorum

funera, nec, cum se sub leges pacis iniquae

tradiderit, regno aut optata luce fruatur,

sed cadat ante diem mediaque inhumatus harena. 620
haec precor, hanc vocem extremam cum sanguine fundo,

turn vos, o Tyrii, stirpem et genus omne futurum

exercete odiis, cinerique haec mittite nostro

munera. nullus amor populis nec foedera sunto.

exoriare aliquis nostris ex ossibus ultor 625

qui face Dardanios ferroque sequare colonos,

nunc, olim, quocumque dabunt se tempore vires.

litora litoribus contraria, fluctibus undas

imprecor, arma armis: pugnent ipsique nepotesque.'
Haec ait, et partis animum versabat in omnis, 630

invisam quaerens quam primum abrumpere lucem.

600-631 ΜΡ 616 complexu] conspectu Nonius 629 nepo-
tesque] -que om. P²7a²rr²

