GEORGICON IV

quo totum nati corpus perduxit; at illi

dulcis compositis spiravit crinibus aura

atque habilis membris venit vigor. est specus ingens
exesi latere in montis, quo plurima vento

cogitur inque sinus scindit sese unda reductos, 420
deprensis olim statio tutissima nautis 3

intus se vasti Proteus tegit obice saxi.

hic iuvenem in latebris aversum a lumine Nympha
conlocat, ipsa procul nebulis obscura resistit.

iam rapidus torrens sitientis Sirius Indos 425
ardebat caelo, et medium sol igneus orbem

hauserat3 arebant herbae, et cava flumina siccis

faucibus ad limum radii tepefacta coquebant:

cum Proteus consueta petens e fluctibus antra

ibat 3 eum vasti circum gens umida ponti 430
exsultans rorem late dispergit amarum.

sternunt se somno diversae in litore phocae 3

ipse, velut stabuli custos in montibus olim,

vesper ubi e pastu vitulos ad tecta reducit

auditisque lupos acuunt balatibus agni, 435
consedit scopulo medius, numerumque recenset.

cuius Aristaeo quoniam est oblata facultas,

vix defessa senem passus componere membra

cum clamore ruit magno, manicisque iacentem

occupat. ille suae contra non immemor artis 440
omnia transformat sese in miracula rerum,

ignemque horribilemque feram fluviumque liquentem.
verum ubi nulla fugam reperit fallacia, victus

in sese redit atque hominis tandem ore locutus

‘ nam quis te, iuvenum confidentissime, nostras 445

416-419 GMPR3 420—435 MPR; 436-445 MPRV 416 per·
fudit R 423 a om. Rbrr 425 rabidus Bentley 430 circum
vasti M 431 discerpsit P 434 vespere P 436 considit

R edd. plerique 443 phallacia M ¹ : pellacia b in rasura schol. Rem,
agnoscit Philargyrius, probat Bentley

