P. VERGILI MARON IS

propter aquae rivum viridi procumbit in ulva
perdita, nec serae meminit decedere nocti,
talis amor teneat, nec sit mihi cura mederi. 89
ducite ab urbe domum, mea carmina, ducite Daphnim.
has olim exuvias mihi perfidus ille reliquit,
pignora cara sui: quae nunc ego limine in ipso,
terra, tibi mando3 debent haec pignora Daphnim.
ducite ab urbe domum, mea carmina, ducite Daphnim.
has herbas atque haec Ponto mihi lecta venena 95
ipse dedit Moeris (nascuntur plurima Ponto);
his ego saepe lupum fieri et se condere silvis
Moerim, saepe animas imis excire sepulcris,
atque satas alio vidi traducere messis. 99
ducite ab urbe domurn, mea carmina, ducite Daphnim..
fer cineres, Amarylli‚ foras rivoque fluenti
transque caput iace, nec respexeris. his ego Daphnim
adgrediar ; nihil ille deos, nil carmina curat.
ducite ab urbe domum, mea carmina, ducite Daphnim.
aspice: corripuit tremulis altaria flammis 105
sponte sua, dum ferre moror. cinis ipse. bonum sit!
nescio quid certe est, et Hylax in limine latrat.
credimus? an, qui amant, ipsi sibi somnia fingunt?
parcite, ab urbe venit, iam parcite carmina, Daphnis.

ECLOGA IX

LYCIDAS MOERIS

L. Qvo te, Moeri, pedes? an, quo via ducit, in urbem?
M. O Lycida, vivi pervenimus, advena nostri
(quod numquam veriti sumus) ut possessor agelli
diceret: ‘haec mea sunt ,- veteres migrate coloni.'

87-109 MP 87 concumbit P¹71 105 corripuit] ut hec
lambit π 107 Hylax vulgo : Hylas codd. 109 ,carmina parcite Mc
IX. 1—4 MP 3 quod] quo codd. deteriores v

