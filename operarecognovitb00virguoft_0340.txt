P. VERGILI MARONIS

Aeneas classem et pelagi petere alta parabat,

ipsa deum fertur genetrix Berecyntia magnum

vocibus his adfata Iovem: ‘da, nate, petenti,

quod tua cara parens domito te poscit Olympo.

[pinea silva mihi multos dilecta per annos,] 85
lucus in arce fuit summa, quo sacra ferebant,

nigranti picea trabibusque obscurus acernis:

‚ has ego Dardanio iuveni, cum classis egeret,

laeta dedi 3 nunc sollicitam timor anxius angit.

solve metus atque hoc precibus sine posse parentem 90
ne cursu quassatae ullo neu turbine venti

vincantur: prosit nostris in montibus ortas.'

filius huie contra, torquet qui sidera mundi:

‘o genetrix, quo fata vocas? aut quid petis istis?
mortaline manu factae immortale carinae 95

fas habeant? certusque incerta pericula lustret
Aeneas? cui tanta deo permissa potestas?
immo, ubi defunctae finem portusque tenebunt
Ausonios olim, quaecumque evaserit undis
Dardaniumque ducem Laurentia vexerit arva, 100
mortalem eripiam formam magnique iubebo
aequoris esse deaS, quales Nereia Doto
et Galatea secant spumantem pectore pontum.'
dixerat idque ratum Stygii per flumina fratris,
per pice torrentis atraque voragine ripas 105
adnuit, et totum nutu tremefecit Olympum.

Ergo aderat promissa dies et tempora Parcae
debita complerant, cum Turni iniuria Matrem
admonuit ratibus sacris depellere taedas. y
hic primum nova lux oeulis offulsit et ingens 110
visus ab Aurora caelum transcurrere nimbus

81-111 MPR 85 dittographiam esse statuit Ribbeck 90 pa-
rentum Μι 91 ne] neu MR72b: nec π 102 quales ‘antiqui
aliquot’ Pierii: qualis codd. nostri omnes 109 sacras Dzbmedes· >

