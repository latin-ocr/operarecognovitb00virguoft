P. VERGILI MARONIS

quid moror? an mea Pygmalion dum moenia frater 325

destruat aut captam ducat Gaetulus Iarbas?

saltem si qua mihi de te suscepta fuisset

ante fugam suboles, si quis mihi parvulus aula

luderet Aeneas, qui te tamen ore referret,

non equidem omnino capta ae deserta viderer! 330
Dixerat. ille Iovis monitis immota tenebat ”

lumina et obnixus curam sub corde premebat.

tandem pauca refert: ‘ego te, quae plurima fando

enumerare vales, numquam, regina, negabo

promeritam, nec me meminisse pigebit Elissae ’ 335

dum memor ipse mei, dum spiritus hos regit artus.

pro re pauca loquar. neque ego hanc abscondere furto

speravi (ne finge) fugam, nec coniugis umquam

praetendi taedas aut haec in foedera veni.

me si fata meis paterentur ducere vitam ’ 340

auspiciis et sponte mea componere curas,

urbem Troianam primum dulcisque meorum

reliquias colerem, Priami tecta alta manerent,

et recidiva manu posuissem Pergama victis.

*sed nunc Italiam magnam Gryneus· Apollo, 345

Italiam Lyciae iussere capessere sortis,

hic amor, haee patria est. si te Karthaginis arces

Phoenissam Libycaeque aspectus detinet urbis,

quae tandem Ausonia Teucros considere terra

invidia est? et nos fas extera quaerere regna. 350

me patris Anchisae, quotiens umentibus umbris

nox operit terras, quotiens astra ignea surgunt,

admonet in somnis et turbida terret imago 3

me puer Ascanius capitisque iniuria cari,

quem regno Hesperiae fraudo et fatalibus arvis. 355

325-355 MP 343 Priami. ,manerent damnant Peerlkamp
Ribbeck 348 detinet] demeret Paristnus 7906 quod‘ in novis et.
emendatis libre's' quosdam mvem'sse diat D. Serv.

