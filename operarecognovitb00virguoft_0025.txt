ECLOGA 111‘

si, dum tu sectaris apros, ego retia servo? 75
D. Phyllida mitte mihi: meus est natalis, Iolla:
cum faciam vitula pro frugibus, ipse venito.
M. Phyllida amo ante alias: nam me discedere flevit
et longum ‘formose, vale, vale,' inquit, ‘Iolla’
D. Triste lupus stabulis, maturis frugibus imbres, 80
arboribus venti, nobis Amaryllidis irae.
M. Dulce satis umor, depulsis arbutus haedis,
lenta salix feto pecori, mihi solus Amyntas.
D. Pollio amat nostram, quamvis est rustica, Musam:
Pierides, vitulam lectori pascite vestro. 85
M. Pollio et ipse facit nova carmina: pascite taurum,
iam cornu petat et pedibus qui spargat harenam.
D. Qui te, Pollio, amat‚‘veniat quo te quoque gaudet ,·
mella fluant illi, ferat et rubus asper amomum.
M. Qui Bavium non odit, amet tua carmina, Maevi, 90
ffatque idem iungat vulpes et mulgeat hircos.
D. Qui legitis flores et humi nascentia fraga,
frigidus, o pueri, fugite hinc, latet anguis in herba.
M. Parcite, oves, nimium procedere: non bene ripae
creditur3 ipse aries etiam nunc vellera siccat. 95
D. Tityre, pascentis a flumine reice capellas:
ipse, ubi tempus erit, omnis in fonte lavabo.
M. Cogite ovis, pueri: si lac praeceperit aestus,
ut nuper, frustra pressabimus ubera palmis. 99
D. Heu heu, quam pingui macer est mihi taurus in ervo 1
idem amor exitium pecori pecorisque magistro.
M. Hi certe—neque amor causa est—vix ossibus haerent.
nescio quis teneros oculus mihi fascinat agnos.

75—103 R 77 vitula πι Pierii codd„ testantur Macrobius Serv. :
vitulam Ryabc 100 arvo R 101 exitium pecori ceodd. detembres
exitium est pecori R7²a : exitium pecori est ’γὸ 102 hi Stephanus:

his codd: his certe—neque amor causa est—vix ossibus haerent
Donatus ad Ter. Eun. ii. 2, 38, ut his nominativus sit: vulgo sic dis-
tinguunt: his certe neque amor causa est : vix ossibus haerent

