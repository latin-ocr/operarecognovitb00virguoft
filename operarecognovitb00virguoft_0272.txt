P. VERGILI MARONIS

demisit lacrimas dulcique adfatus amore est 455
‘infelix Dido, verus mihi nuntius ergo
venerat exstinctam ferroque extrema secutam ?
funeris heu tibi causa fui? per sidera iuro,
per superos et si qua fides tellure sub ima est,
invitus, regina, tuo de litore cessi. 460
sed me iussa deum, quae nunc has ire per umbras,
per loca senta situ cogunt noctemque profundam,
imperiis egere suis, nec credere quivi
hunc tantum tibi me discessu ferre dolorem.
siste gradum teque aspectu ne subtrahe nostros 465
quem fugis? extremum fato quod te adloquor hoc est.²
talibus Aeneas ardentem et torva tuentem
lenibat dictis animum lacrimasque ciebat.
illa. solo fixos oculos aversa tenebat
nec magis incepto vultum sermone movetur 470
quam si dura silex aut stet Marpesia cautes.
tandem corripuit sese atque inimica refugit
in nemus umbriferum, coniunx ubi pristinus illi
respondet curis aequatque Sychaeus amorem.
nec minus Aeneas casu concussus iniquo 475
prosequitur lacrimis longe et miseratur euntem.

Inde datum molitur iter. iamque arva tenebant
ultima, quae bello clari secreta frequentant.
hic illi occurrit Tydeus, hic inclutus armis
Parthenopaeus et Adrasti pallentis imago, 480
hic multum fleti ad superos belloque caduci
Dardanidae, quos ille omnis longo ordine cernens
ingemuit, Glaucumque Medontaque Thersilochumque,
tris Antenoridas Cererique sacrum Polyboeten,

455-484 MPR 455 dimisit M 467 ardenti . . . tuenti
Peerlkamp 468 animam Jortin, probat Deuticke (1895)
474 respondit Rb1 475 percussus ch 476 lacrimans M²c
477 tenebat Pprobat Markland 481 hi Mb 484 Poly-

boten P1 Ribbeck

