P. VERGILI MARONIS

inde domum, si forte pedem, si forte tulisset,

me refero: inruerant Danai et tectum omne tenebant.
ilicet ignis edax summa ad fastigia vento

volvitur,· exsuperant flammae, furit aestus ad auras.
procedo et Priami sedes arcemque reviso: 760
et iam porticibus vacuis Iunonis asylo ·

custodes lecti Phoenix et dirus Vlixes

praedam adservabant. huc undique Troia gaza

incensis erepta adytis, mensaeque deorum

crateresque auro solidi, captivaque vestis 765
congeritur. pueri et pavidae longo ordine matres

stant circum.

ausus quin etiam voces iactare per umbram

implevi clamore vias, maestusque Creusam .
nequiquam ingeminans iterumque iterumque vocavi. 770
quaerenti et tectis urbis sine fine ruenti

infelix simulacrum atque ipsius umbra Creusae

visa mihi ante oculos et nota maior imago.

obstipui, steteruntque comae et vox faucibus haesit.

tum sic adfari et curas his demere dictis: 775
‘quid tantum insano iuvat indulgere dolori,

o dulcis coniunx? non haec sine numine divum
eveniunt 3 nec te hinc comitem asportare Creusam

fas, aut ille sinit superi regnator Olympi.

longa tibi exsilia et vastum maris aequor arandum, 780
et terram Hesperiam venies, ubi Lydius arva

inter opima virum leni fluit agmine Thybris:

illic res laetae regnumque et regia coniunx

parta tibi 3 lacrimas dilectae pelle Creusae.

non ego Myrmidonum sedes Dolopumve superbas 785

756—785 MP 758 vento] tecti Ml 770 iterum iterumque
Μ-γα 771 ruenti] furenti M72a¹b⁷r 775 hunc versum ‘in plenis-qus
defuisse dicit D. Serv. eicit Ribbeck 778 te hinc comitem aspor-
tare b (in rasura) Mentelianus alter: te comitem hinc asportare P7¹ac²vr¹
Sera: te comitem hinc portare M⁶y²c¹7r²z te comitem portare Haupt

783 laetae] Italae MP2

