AENEIDOS V

Aenean credam (quid enim ?) fallacibus auris 850
'et caelo, totiens deceptus fraude sereni?’

talia dicta dabat, clavumque adfixus et haerens

nusquam amittebat oculosque sub astra tenebat.

ecce deus ramum Lethaeo rore madentem

vique soporatum Stygia super utraque quassat 855
tempora, cunctantique natantia lumina solvit.

vix primos inopina quies laxaverat artuS,

et superincumbens cum puppis parte revulsa

cumque gubernaclo liquidas proiecit in undas
praecipitem ac socios nequiquam saepe vocantem 3 860
ipse volans tenuis se sustulit ales ad auras.

currit iter tutum non setius aequore classis

promissisque patris Neptuni interrita fertur.

iamque adeo scopulos Sirenum advecta subibat,

difficilis quondam multorumque ossibus albos 865
(tum rauca adsiduo longe sale saxa sonabant),

cum pater amisso fluitantem errare magistro

sensit, et ipse ratem nocturnis rexit in undis

multa gemens casuque animum concussus amici:

‘o nimium caelo et pelago confise sereno, 870
nudus in ignota, Palinure, iacebis harena.'

850-871 MPR 850 fallacius Ti. Donatus austris P27⁶2n
Ti. Donatus 851 caeli MP²R72b¹c2n agnoscit D. Serv. sereno -γῑε1
852 dictabat Pc 860 saepe] voce M 861 ad] in Ργ

Versus duo primos sexti libri ineuntis quinto adiunxisse Vergilium, re·
movisse Tuccam et Varium, narrat Servius, crediderunt Probus Ribbeck

