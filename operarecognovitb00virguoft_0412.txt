P. VERGILI MARONIS

tristis ubi infausto committitur omine pugna.
haec cape et ultricem pharetra· deprome sagittam: 590
hac, quicumque sacrum violarit vulnere corpus,
Tros Italusque, mihi pariter det sanguine poenas.
post ego nube cava miserandae corpus et arma
inspoliata feram tumulo patriaeque reponam.'
dixit, at illa levis caeli delapsa per auras 595
insonuit nigro circumdata turbine corpus.

At manus interea muris Troiana propinquat,
Etruscique duces equitumque exercitus omnis
compositi numero in turmas. fremit aequore toto
insultans sonipes et pressis pugnat habenis 600
huc conversus et hue; tum late ferreus hastis
horret ager campique armis sublimibus ardent.
nec non Messapus contra celeresque Latini
et cum fratre Coras et virginis ala Camillae
adversi campo apparent, hastasque reductis 605
protendunt longe dextris et spicula vibrant,
adventusque virum fremitusque ardescit equorum.
iamque intra iactum teli progressus uterque
substiterat: subito erumpunt clamore furentisque
exhortantur equos3 fundunt simul undique tela 610
crebra nivis ritu, caelumque obtexitur umbra.
continuo adversis Tyrrhenus et acer Aconteus
conixi incurrunt hastis primique ruinam
dant sonitu ingentem perfractaque quadripedantum
pectora pectoribus rumpunt3 excussus Aconteus 615
fulminis in morem aut tormento ponderis acti

589-616 MPR 592 -que] -ve cn· deteriores quidam Serv. 595
delapsa] demissa PRyc: dimissa ὀνκ 601 obversus R72bc1r 602
armis] hastis P71 605 reductas M ¹ 606 praetendunt Ml
607 damnat Ribbeck 609 constiterant Ml 612 adversi MP2R7
613, 614 ruinam (MP1R7bc) dant sonitu (R72bc) ingentem (P71): ruina
dant sonitum ingenti Moretanz' duo Dorvillianus Ribbeck: ruinam dant
sonitum ingenti M: ruinam dant sonitum ingentem P¹7¹² ruina dant
sonitum ingentem Ρ2 : ruinam dant sonitu ingenti R7²bcor vulgo
616 actus P? γ1

