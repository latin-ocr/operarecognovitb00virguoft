P. VERGILI MARONIS

pallida Tisiphone media inter milia saevit.

at vero ingentem quatiens Mezentius hastam

turbidus ingreditur campo. quam magnus Orion,

cum pedes incedit medii per maxima Nerei

stagna viam scindens, umero supereminet undas, 765
aut summis referens annosam montibus ornum
ingrediturque solo et caput inter nubila condit:

talis se vastis infert Mezentius armis.

Huic contra Aeneas speculatus in agmine longo Ι
obvius ire parat. manet imperterritus ille 770
hostem magnanimum opperiens, et mole sua stat
atque oculis spatium emensus quantum satis hastae:
‘dextra mihi deus et telum, quod missile libro,
nunc adsint! voveo praedonis corpore raptis
indutum spoliis ipsum te, Lause, tropaeum 775
Aeneae.' dixit, stridentemque eminus hastam

iecit. at illa volans clipeo est excussa proculque
egregium Antoren latus inter et ilia figit,

Herculis Antoren comitem, qui missus ab Argis

haeserat Euandro atque Itala consederat urbe. 780

sternitur infelix alieno vulnere, caelumque

aspicit et dulcis moriens reminiscitur Argos.

tum pius Aeneas hastam iacit, illa per orbem

aere cavum triplici, per linea terga tribusque

transiit intextum tauris opus, imaque sedit 785

inguine, sed viris haud pertulit. ocius ensem

Aeneas viso Tyrrheni sanguine laetus

eripit a femine et trepidanti fervidus instat.

ingemuit cari graviter genitoris amore,

ut vidit, Lausus, lacrimaeque per ora volutae. 790
Hic mortis durae casum tuaque optima facta,

761-791 MPR 763 campum M 769 huc P¹: hunc
ΜΡῑα2 longe m probant Madvzg· Ribbeck: long. R1 770 ille]
ipse Nonius 777 inicit ’γ at om. M¹7 785 transiet M:

transit Lachmann 791 optime M 2Rb1 agnoscit Serv.

