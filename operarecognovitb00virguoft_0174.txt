P. VERGILI MARONIS

stella facem ducens multa cum luce cucurrit.

illam summa super labentem culmina tecti ⁶9ss
cernimus Idaea claram se condere silva

signantemque vias 3 tum longo limite sulcus

dat lucem et late circum loca sulphure fumant.

hic vero victus genitor se tollit ad auras

adfaturque deos et sanctum sidus adorat. 700
‘iam iam nulla mora est3 sequor et qua ducitis adsum,
di patrii3 servate domum, servate nepotem.

vestrum hoc augurium, vestroque in numine Troia est. ’
cedo equidem nec, nate, tibi comes ire recuso.²

dixerat ille, et iam per moenia clarior ignis 705
auditur, propiusque aestus incendia volvunt.

‘ergo age, care pater, cervici imponere nostrae3

ipse subibo umeris nec me labor iste gravabit 5

quo res cumque cadent, unum et commune periclum,
una salus ambobus erit. mihi parvus Iulus 710
sit comes, et longe servet vestigia coniunx.

vos, famuli, quae dicam animis advertite vestris.

est urbe egressis tumulus templumque vetustum

desertae Cereris, iuxtaque antiqua cupressus

religione patrum multos servata per annos. 715*
hanc ex diverso sedem veniemus in unam.

tu, genitor, cape sacra manu patriosque penatis 3

me bello e tanto digressum et caede recenti

attrectare nefaS, donec me flumine vivo

abluero.' · 720
haec fatus latos umeros subiectaque colla

veste super fulvique insternor pelle leonis,

succedoque oneri, dextrae se parvus Iulus

implicuit sequiturque patrem non passibus aequis ;,

694-699 FMPV ; 700—724 MPV 699 tollere Ρ·γ1 (ut vide-
· tur) al ad auras] miras V ut videtur 701 vulgo plenius post
adsum. dzistzhguitur: sed vide Hemjy ad hunc Iocum 711 et longe]

multi de his verbis dubitaverunt: sed nihil mutandum

