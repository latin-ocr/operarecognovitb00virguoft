P. VERGILI MARONIS

hi motus animorum atque haec certamina tanta

pulveris exigui iactu compressa quiescent.

Verum ubi ductores acie revocaveris ambo,
deterior qui visus, eum, ne prodigus obsit,
dede neci 3 melior vacua sine regnet in aula. 90
alter erit maculis auro squalentibus ardens 3
nam duo sunt genera: hic melior insignis et ore
et rutilis clarus squamis3 ille horridus alter
desidia latamque trahens inglorius alvum.
ut binae regum facies, ita corpora plebis. 95
namque aliae turpes horrent, ceu pulvere ab alto
cum venit et sicco terram spuit ore viator
aridus3 elucent aliae et fulgore coruscant
ardentes auro et paribus lita corpora guttiS.
haec potior suboles, hinc caeli tempore certo '100
dulcia mella premes, nec tantum dulcia quantum
et liquida et durum Bacchi domitura saporem.

At cum incerta volant caeloque examina ludunt
contemnuntque favos et frigida tecta relinquunt,
instabilis animos ludo prohibebis inani. 105
nec magnus prohibere labor: tu regibus alas
eripe ,· non illis quisquam cunctantibus altum
ire iter aut eastris audebit vellere signa.
invitent croceis halantes floribus horti
et custos furum atque avium cum falce saligna 110
Hellespontiaci servet tutela Priapi.
ipse thymum tinosque ferens de montibus altis
tecta serat late circum cui talia curae3
ipse labore manum duro terat, ipse feracis
figat humo plantas et amicos inriget imbris. 115

86-96 MP; 97 ·115 FMP 87 quiescunt M7²a¹b 88 ambos
P7²a²b²c utramque formam agnoscunt Philargym‘us et schol. Bern.
103 At] autP 105 in stabulis M¹7¹ 110 frugum M¹ 112
tinos M 11> agnoscit Philargym'us z pinos ceteri 1 13 circum late P
114 tenaces schol. Bern. ’

