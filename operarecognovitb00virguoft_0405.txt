AENEIDOS XI

concipis et si adeo dotalis regia cordi est,

aude atque adversum fidens fer pectus in hostem* 370

scilicet ut Turno contingat regia coniunx,

nos animae viles, inhumata infletaque turba, ·

sternamur campis. 'etiam tu, si qua tibi vis,

si patrii quid Martis habes, illum aspice contra

μ qui vocat! , 375
Talibus exarsitdictis violentia Turni.

dat gemitum rumpitque has imo pectore voces:

‘larga quidem, Drance, semper tibi copia fandi

tum cum bella manus poscunt, patribusque vocatis

primus ades. sed non replenda est curia verbiS‚ 380

quae tuto tibi magna volant, dum distinet hostem

agger murorum nec inundant sanguine fossae.

proinde tona eloquio (solitum tibi) meque timoris

argue tu, Drance, quando tot stragis acervos

Teucrorum tua dextra dedit, passimque tropaeis 385

insignis agros. possit quid vivida virtus

experiare licet, nec longe scilicet hostes

quaerendi nobis, circumstant undique muros.

imus in adversos—quid cessas? an tibi Mavors

ventosa in lingua pedibusque fugacibus istis 390

semper erit?

pulsus ego? aut quisquam merito, foedissime, pulsum

arguet, Iliaco tumidum qui crescere Thybrim

sanguine et Euandri totam cum stirpe videbit

procubuisse domum atque exutos Arcadas armis? 395

haud ita me experti Bitias et Pandarus ingens

et quos mille die victor sub Tartara misi,

inclusus muris hostilique aggere saeptus.

369-398 MPR 369 et] aut M 378 semper Drance
PRybcmn· Serv. 381 detinet Mn 382 aggere MPR7¹c
nec] et P71 fossas Priscianus, qui etiam fossae agnoscit 391
verba nffiuiquam armis terrebimus hostem addit M ¹ delet Μ2 393
arguit ²

