GEORGICON IV

eligitur locus 3 hunc angustique imbrice tecti
parietibusque premunt artis, et quattuor addunt,
quattuor a ventis obliqua luce fenestras.
tum vitulus bima curvans iam cornua fronte
quaeritur, huic geminae nares et spiritus oris 300
multa reluctanti obstruitur, plagisque perempto
tunsa per integram solvuntur viscera pellem.
sic positum in clauso linquunt, et ramea costis
subiciunt fragmenta, thymum casiasque recentis.
hoc geritur Zephyris primum impellentibus undaS, 305
ante novis rubeant quam -pr'ata coloribus, ante
garrula quam tignis nidum suspendat hirundo.
interea teneris tepefactus· in ossibus umor
aestuat, et visenda modis animalia miris,
trunca pedum primo, mox et stridentia pennis, 310
miscentur, tenuemque magis magis aera carpunt,
donec ut aestivis effusus nubibus imber
erupere, aut ut nervo pulsante sagittae
prima leves ineunt si quando proelia Parthi.
Quis deus hanc, Musae, quis nobis extudit artem? 315
unde nova ingressus hominurn experientia cepit?
pastor Aristaeus fugiens Peneia Tempe,
amissis, ut fama, apibus morboque fameque, ’
tristis ad extremi sacrum caput astitit amnis
multa querens, atque hac adfatus voce parentem: 320
‘,mater Cyrene mater, quae gurgitis huius

. ima tenes, quid me praeclara stirpe deorum

(si modo, quem perhibes, pater est Thymbraeus Apollo)
invisum fatis genuisti? aut quo tibi nostri

pulsus amor? quid me caelum sperare iubebas? ⁷325
en etiam hunc ipsum vitae mortalis honorem,

296- 326 MPR 301 opsuitur M schol. Bern. Bentley 307 lig-
nis P 311 magis ac magis Μ1 R idem, eraso praecedente -que,
Μεηίεῖιαηαε I Canomcianus captant Rc 313 eripuere R:
erumpere M ² 319 sacrum] placidum M 322 a stirpe R7

7*

