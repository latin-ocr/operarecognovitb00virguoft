P. VERGILI MARONIS

hanc super in speculis summoque in vertice montis
planities ignota iacet tutique receptus,
seu dextra laevaque velis occurrere pugnae
sive instare iugis et grandia volvere saxa.
huc iuvenis nota fertur regione viarum 530
arripuitque locum et silvis insedit iniquis.
Velocem interea superis in sedibus Opim,
unam ex virginibus sociis sacraque caterva,
compellabat et has tristis Latonia voces
ore dabat: ‘graditur bellum ad crudele Camilla, 535
o virgo, et nostris nequiquam cingitur armis,
cara mihi ante alias. neque enim novus iste Dianae
venit amor subitaque animum dulcedine movit.
pulsus ob invidiam regno virisque superbas
Priverno antiqua Metabus cum excederet urbe, 540
infantem fugiens media inter proelia belli
sustulit exsilio comitem, matrisque vocavit
nomine Casmillae mutata parte Camillam.
ipse sinu prae se portans iuga longa petebat
solorum nemorum: tela undique saeva premebant 545>
et circumfuso volitabant milite Volsci.
ecce fugae medio summis Amasenus abundans
spumabat ripiS, tantus se nubibus imber
ruperat. ille innare parans infantis amore
tardatur caroque oneri timet. omnia secum 550
versanti subito vix haec sententia sedit:
telum immane manu valida quod forte gerebat
bellator, solidum nodis et robore cocto,
huic natam libro et silvestri subere clausam
implicat atque habilem mediae circumligat hastae 3 555
quam dextra ingenti librans ita ad aethera fatur:
526-556 MPR 526 in speculis] in om. Ra¹ z e P7¹ 527 re-
cessus M2R agnoscit Serv. 534 tristi R 537 neque enim

. . . 584 colit a poeta secundis curis addita neque contextu quadrare recte!
anz'madvevierunt Peerlkamp Ribbesk 552 ferebat Μ2 554 huc Εἴ

