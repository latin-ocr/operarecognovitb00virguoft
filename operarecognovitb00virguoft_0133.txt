AENEIDOS ΔΙ

quid Troes potuere, quibus tot funera passis
cunctus ob Italiam terrarum clauditur orbis?
certe hinc Romanos olim volventibus annis,
hinc fore ductores, revocato a sanguine Teucri, 235
qui mare, qui terras omnis dicione tenerent,
pollicitus. quae te, genitor, sententia vertit ?
hoc equidem occasum Troiae tristisque ruinas
solabar fatis contraria fata rependens 3
nunc eadem fortuna viros tot casibus actos 240
insequitur. quem das finem, rex magne, laborum? ’
Antenor potuit mediis elapsus Achivis
Illyricos penetrare sinus atque intima tutus
regna Liburnorum et fontem superare Timavi,
unde per ora novem vasto cum murmure montis 245
it mare proruptum et pelago premit arva sonanti.
hic *tamen ille urbem Patavi sedesque locavit
Teucrorum et genti nomen dedit armaque fixit
Troia, nunc placida compostus pace quiescit:
nos, tua progenies, caeli quibus adnuis arcem, 250
navibus (infandum 1) amissis unius ob iram
prodimur atque Italis longe disiungimur oris.
hic pietatis honos? sic nos in sceptra reponis?'
Olli subridens hominum sator atque deorum
vultu, quo caelum tempestatesque serenat, 255
oscula libavit natae, dehinc talia fatur:
‘parce metu, Cytherea, manent immota tuorum
fata tibi 3 cernes urbem et promissa Lavini
moenia sublimemque feres ad sidera caeli
magnanimum Aenean3 neque me sententia vertit. 260
hic tibi (fabor enirn, quando haec te cura remordet,
longius, et volvens fatorum arcana movebo)

232—234 FMR3 235-260 FMRV; 261, 262 FMR 236 omnis F¹
agnoscit Serv. t omnes F²V : omni M7bc Serv. editores plerique 237
pollicitu's: Ribbeck 246 proruptum F ² (ut videtur) MRV1 Serv. :
praeruptum F1 (ut videtur) V ²7¹ agnoscit Serv. ’

