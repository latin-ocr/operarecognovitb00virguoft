P. VERGILI MARoNIS

erranti passimque oculos per cuncta ferenti.

illa sibi infestos eversa ob Pergama Teucros

et poenas Danaum et deserti coniugis iras
praemetuens, Troiae et patriae communis Erinys,
abdiderat sese atque aris invisa sedebat.

exarsere ignes animo 3 subit ira cadentem

ulcisci patriam et sceleratas sumere poenas.

‘scilicet haec Spartam incolumis patriasque Mycenas

aspiciet, partoque ibit regina triumpho,
coniugiumque domumque patris natosque videbit
Iliadum turba et Phrygiis comitata ministris?
occiderit ferro Priamus? Troia arserit igni?
Dardanium totiens sudarit sanguine litus?

non ita. namque etsi nullum memorabile nomen
feminea in poena est nec habet victoria laudem,
exstinxisse nefas tamen et sumpsisse merentis
laudabor poenas, animumque explesse iuvabit
ultricis flammae et cineres satiasse meorum.'
talia iactabam et furiata mente ferebar,

cum mihi se, non ante oculis tam clara, videndam
obtulit et pura per noctem in luce refulsit

alma parens, confessa deam qualisque videri
caelicolis et quanta solet, dextraque prehensum
continuit roseoque haec insuper addidit ore:
‘nate, quis indomitas tantus dolor excitat iras?
quid furis aut quonam nostri tibi cura recessit?
non prius aspicies ubi fessum aetate parentem
liqueris Anchisen, superet coniunxne Creusa
Ascaniusque puer? quos omnis undique Graiae
circum errant acies et, ni mea cura resistat,

iam fiammae tulerint inimicus et hauserit ensis.

575

580

590

595

600

589—600 MP 576 sceleratae Valesius: celeratas Linker
579 patris Menagianus alter: patres editores plerique 584 nec

habet editores plerique: habet haec codd. Serv. Deuticke
flammae editores plerique : famae vel famam codd.

587

