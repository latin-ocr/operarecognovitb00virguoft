AENEIDOS VII

nulla fuit, primaque oriens erepta iuventa est.

sola domum et tantas servabat filia sedes

iam matura viro, iam plenis nubilis annis.

multi illam magno e Latio totaque petebant

Ausonia 3 petit ante alios pulcherrimus omnis 55

Turnus, avis atavisque potens, quem regia coniunx

adiungi generum miro properabat amore 3

sed variis portenta deum terroribus obstant.

laurus erat tecti medio in penetralibus altis

sacra comam multosque metu servata per annos, 60

quam pater inventam, primas cum conderet arces,

ipse ferebatur Phoebo sacrasse Latinus,

Laurentisque ab ea nomen posuisse colonis.

huius apes summum densae (mirabile dictu)

stridore ingenti liquidum trans aethera vectae 65

obsedere apicem, et pedibus per mutua nexis

examen subitum ramo frondente pependit.

continuo vates ‘externum cernimus' inquit

‘ adventare virum et partis petere agmen easdem

partibus ex isdem et summa dominarier arce.' 70

praeterea, castis adolet dum altaria taediS‚

et iuxta genitorem astat Lavinia virgo,

visa, nefas, longis comprendere crinibus ignem

atque omnem ornatum flamma crepitante cremari,

regalisque accensa comas, accensa coronam 75

insignem gemmis, tum fumida lumine fulvo

involvi ac totis Volcanum spargere tectis.

id vero horrendum ac visu mirabile ferri:

namque fore inlustrem fama fatisque canebant

ipsam, sed populo magnum portendere bellurn. 80
At rex sollicitus monstris oracula Fauni,

51-58 FMPR3 59 -81 MPR 51 prima moriens Bentley
53 in plenis P 71 dum] cum Nonius p. 247 et 440 72 ut c1
detmbres quidam, probant qune alii .

VERG. - 18

