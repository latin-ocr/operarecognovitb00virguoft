P. VERGILI MARONIS

matre caret posuitque comas et bracchia ferro
olim arbos, nunc artificis manus aere decoro πο
inclusit patribusque dedit gestare Latinis.' ,
talibus inter se firmabant foedera dictis
conspectu in medio procerum. tum rite sacratas
in flammam iugulant pecudes et viscera vivis
eripiunt, cumulantque oneratis lancibus aras. 215
At vero Rutulis impar ea pugna videri
iamdudum et vario misceri pectora motu,
tum magis ut propius cernunt [non viribus aequis}
adiuvat incessu tacito progressus et aram
suppliciter venerans demisso lumine Turnus 220
tabentesque genae et iuvenali in corpore, pallor. ,
quem simul ac Iuturna soror crebrescere vidit
sermonem et vulgi variare labantia corda,
in medias acies formam adsimulata Camerti
(cui genus a proavis ingens clarumque paternae 2²5
nomen erat virtutis, et ipse acerrimus armis)-—-
in medias dat sese acies haud nescia rerum
rumoresque serit varios ac talia fatur:
‘non pudet, o Rutuli, pro cunctis talibus unam
obiectare animam? numerone an viribus aequi 230
non sumus? en, omnes et Troes et Arcades hi sunt,
fatalesque manus, infensa Etruria Turno.
vix hostem, alterni si congrediamur, habemus.
ille quidem ad superOS, quorum se devovet aris,
succedet fama vivusque per ora feretur: 235
nos patria amissa dominis parere superbis
cogemur, qui nunc lenti consedimus arvis.’
Talibus incensa ‘est iuvenum sententia dictis

209—238 MPR 213 prospectu M in om. M¹P¹b¹ 218
non viribus aequis interpolata esse recte statuit Brunck 221 tabentes
a²c deteriores Bentley: pubentes ceteri 230 an] ac Ρ2 aequis Py
232 fatalisque Ργι· Serv„ defendit Sabbadini 237 lentis (γι) . . .
armis (M171) Bentley

