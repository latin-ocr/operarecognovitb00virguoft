P. VERGILI MARONIS

et nemora evertit multos ignava per annos,

antiquasque domos avium cum stirpibus imis

eruit ,- illae altum nidis petiere relictis3 210

at rudis enituit impulso vomere campus.

nam ieiuna quidem clivosi glarea ruris

vix humilis apibus casias roremque ministrat ;

. et tofus scaber et nigris exesa chelydris

creta negant alios aeque serpentibus agros 215

dulcem ferre cibum et curvas praebere latebras.

quae tenuem exhalat nebulam fumosque volucris,

et bibit umorem et, cum vult, ex se ipsa remittit,

quaeque suo semper viridi se gramine vestit,

nec scabie et salsa laedit robigine ferrum, 220

illa tibi laetis intexet vitibus ulmos,

illa ferax oleo est, illam experiere colendo

et facilem pecori et patientem vomeris unci.

talem dives arat Capua et vicina Vesevo

ora iugo et vacuis Clanius non aequus Acerris. 225
Nunc quo quamque modo possis cognoscere dicam.

rara sit an supra morem si densa requires

(altera frumentis quoniam favet, altera Baccho,

densa magis Cereri, rarissima quaeque Lyaeo),

ante locum capies oculis, alteque iubebis 230

in solido puteum demitti, omnemque repones

rursus humum et pedibus summas aequabis harenas.

si deerunt, rarum pecorique et vitibus almis

aptius uber erit,· sin in sua posse negabunt

ire loca et scrobibus superabit terra repletis, 235

spissus ager: glaebas cunctantis crassaque terga

exspecta et validis terram proscinde iuvencis.

salsa autem tellus et quae perhibetur amara

208—215 MP; 216-238 MPR 212-260 deest γ 2ῐ9 viri-
dis codd. quidam deteriores Schaper 220 et] aut M ² 221 intexit Pc
222 oleo PR Nonius: oleae Mbc 225 Nola pro ora primo edidisse

poeta dteitur apud Aulum Gellium vi. 20 227 requiras Μ ²Rc

