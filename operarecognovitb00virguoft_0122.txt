P. VERGILI MARONIS

septem illum totos perhibent ex ordine mensis
rupe sub aeria deserti ad Strymonis undam
flesse sibi, et gelidis haec evolvisse sub astris
mulcentem tigris et agentem carmine quercus3 510
qualis populea maerens philomela sub umbra
amissos queritur fetus, quos durus arator
observans nido implumis detraxit3 at illa
flet noctem, ramoque sedens miserabile carmen
integrat, et maestis late loca questibus implet. 515
nulla Venus, non ulli animum flexere hymenaei: ’
solus Hyperboreas glacies Tanaimque nivalem
arvaque Riphaeis numquam viduata pruinis
lustrabat, raptam Eurydicen atque inrita Ditis
dona querens. spretae Ciconum quo munere matres 520
inter sacra deum nocturnique orgia Bacchi
discerptum latos iuvenem sparsere per agros
tum quoque marmorea caput a cervice revulsum
gurgite cum medio portans Oeagrius Hebrus
volveret, Eurydicen vox ipsa et frigida lingua 525 j
a miseram Eurydicen! anima fugiente vocabat: ’
Eurydicen toto referebant flumine ripae.⁷

Haec Proteus, et se iactu dedit aequor in altum,
quaque dedit, spumantem undam sub vertice torsit.

At non Cyrene 3 namque ultro adfata timentem: 530
‘nate‚ licet tristis animo deponere curas.
haec omnis morbi causa, hinc miserabile Nymphae,
cum quibus illa choros lucis agitabat in altis,
exitium misere apibus. tu munera supplex
tende petens pacem, et facilis venerare Napaeas; 535
namque dabunt veniam votis, irasque remittent.
sed modus orandi qui sit prius ordine dicam.

507—'521 MR; 522—534 FMRV3 535-537 FGMRV 509 flesse
sibi et R: flevisse et Μγὸοπ astris R: antris M7bc 524 medius F
526 om. F 531 componere M ¹

