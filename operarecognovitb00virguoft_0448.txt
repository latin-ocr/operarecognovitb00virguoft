P. VERGILI MARONIS

praemia, sed Turni de vita et sanguine certant. 7⁶5
Forte sacer Fauno foliis oleaster amaris

hic steterat, nautis olim venerabile lignum,

servati ex undis ubi figere dona solebant

Laurenti divo et votas suspendere vestis ;

sed stirpem Teucri nullo discrimine sacrum 770

sustulerant, puro ut possent concurrere campo:

hic hasta Aeneae stabat, huc impetus illam

detulerat fixam et lenta radice tenebat.

incubuit voluitque manu convellere ferrum

Dardanides, teloque sequi quem prendere cursu 775

non poterat. tum vero amens formidine Turnus

‘Faune, precor, miserere' inquit, ‘tuque optima serrum

Terra tene, colui vestros si semper honores,

quos contra Aeneadae bello fecere profanos.'

dixit, opemque dei non cassa in vota vocavit. 780

namque diu luctans lentoque in stirpe moratus

viribus haud ullis valuit discludere morsus

roboris Aeneas. dum nititur acer et instat,

rursus in aurigae faciem mutata Metisci

procurrit fratrique ensem dea Daunia reddit. 785

quod Venus audaci nymphae indignata licere

accessit telumque alta ab radice revellit.

olli sublimes armis animisque refecti,

hic gladio fidens, hic acer et arduus hasta,

adsistunt contra certamina Martis anheli. 790
Iunonem interea rex omnipotentis Olympi

adloquitur fulva pugnas de nube tuentem:

‘quae iam finis erit, coniunx? quid denique restat?

indigetem Aenean scis ipsa et scire fateris

deberi caelo fatisque ad sidera tolli. 795

. 765—795 MP 773 et om. M²a¹hl ab radice M2P 779 bello]
ferro 7² deteriores quidam 782 discurrere M17‘2: convellere a¹c
detm'ores 784 mutata] conversa M‘P 788 animumque P1
790 certamine b detenbres, agnoscit Serv.

