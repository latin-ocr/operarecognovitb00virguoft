GEORGICON Ι

et suspensa focis explorat robora fumus. 175
Possum multa tibi veterum praecepta referre,

ni refugis tenuisque piget cognoscere curas.

area cum primis ingenti aequanda cylindro

et vertenda manu et creta solidanda tenaci,

ne subeant herbae neu pulvere victa fatiscat, 180

‚tum variae inludant pestes: saepe exiguus mus

sub terris posuitque domos atque horrea fecit,

aut oculis capti fodere cubilia talpae,

inventusque cavis bufo et quae plurima terrae

monstra ferunt, populatque ingentem farris acervum 185

curculio atque inopi metuens formica senectae.

contemplator item, cum se nux plurima silvis

induet in florem et ramos curvabit olentis:

si superant fetus, pariter frumenta sequentur,

magnaque cum magno veniet tritura calore ,· 190

at si luxuria foliorum exuberat umbra,

nequiquam pinguis palea teret area culmos.

semina vidi equidem multos medicare serentis

et nitro prius et nigra perfundere amurca,

grandior ut fetus siliquis fallacibus esset, 195

et quamvis igni exiguo properata maderent.

vidi lecta diu et multo spectata labore

degenerare tamen, ni vis humana quotannis

maxima quaeque manu legeret. sic omnia fatis

in peius ruere ac retro sublapsa referri, 200

non aliter quam qui adverso vix flumine lembum

remigiis subigit, si bracchia forte remisit,

atque illum in praeceps prono rapit alveus amni.

175—203 AMPR 175 exploret AM2n· 178 cylindro
est P2: colindro A 181 inludunt M2P²³b²c2 ludunt A 187 nux
se A 188 induit -γ 192 paleae schol. Rern. agnos-dt Philargyrius :
palee π terit Rb 195 felicibus Klouc'ek 200 ac] et Pbc
203 illum in praeceps prono AM-ybc A. Gellius Nonius : illum praeceps
prono P Ribbeck ε illum prono in praeceps trahit R

