AENEIDOS ΙΙ

pone subit coniunx. ferimur per opaca locorum, 725
et me, quem dudum non ulla iniecta movebant

tela neque adverso glomerati ex agmine Grai,

nunc omnes terrent aurae, sonus excitat omnis
suspensum et pariter comitique onerique timentem.
iamque propinquabam portis omnemque videbar 730
evasisse viam, subito cum creber ad auris

visus adesse pedum sonitus, genitorque per umbram
prospiciens ‘nate' exclamat ‘fuge, nate; propinquant.
ardentis clipeos atque aera micantia cerno.'

hic mihi nescio quod trepido male numen amicum 735
confusam eripuit mentem. namque avia cursu

dum sequor et nota excedo regione viarum,

heu misero coniunx fatone erepta Creusa

substitit, erravitne via seu lassa resedit,

incertum 3 nec post oculis est reddita nostris, 740
nec prius amissam respexi animumve reflexi

quam tumulum antiquae Cereris sedemque sacratam
venimus: hic demum collectis omnibus una

defuit, et comites natumque virumque fefellit.

quem non incusavi amens hominumque deorumque, 745
aut quid in eversa vidi crudelius urbe?

Ascanium Anchisenque patrem Teucrosque penatis
commendo sociis et curva valle recondo 3

ipse urbem repeto et cingor fulgentibus armis.

stat casus renovare omnis omnemque reverti 750
per Troiam et rursus caput obiectare periclis.

principio muros obscuraque limina portae,

qua gressum extuleram, repeto et vestigia retro

observata sequor per noctem et lumine lustro:

horror ubique animo, ‘simul ipsa silentia terrent. 755

725, 726 MPV; 727-755 MP 731 viam] vicem Markland
738 fato mi Ribbeck 739 lapsa M: rapta P¹7 in margine 741
animumque Ma¹c 749 damnant Peerlkamp Ribbeck 755

animos 7²bc deten‘ores

