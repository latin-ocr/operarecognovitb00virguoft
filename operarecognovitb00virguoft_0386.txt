Ῥ. VERGILI MARONIS

succiso volvi segnem sinit, armaque Lauso 700
donat habere umeris et vertice figere cristas,
nec non Euanthen Phrygium Paridisque Mimanta
aequalem comitemque, una quem nocte Theano
μ in lucem genitori Amyco dedit et face praegnas
Cisseis regina Parim 3 Paris urbe paterna 705
occubat, ignarum Laurens habet ora Mimanta.
ac velut ille canum morsu de montibus altis
actus aper, multos Vesulus quem pinifer annos
defendit multosque palus Laurentia, silva
pastus harundinea, postquam inter retia ventum est, 7¹0
substitit infremuitque ferox et inhorruit armos,
nec cuiquam irasci propiusque accedere virtus,
sed iaculis tutisque procul clamoribus instant3
haud aliter, iustae quibus est Mezentius irae,
non ulli est animus stricto concurrere ferro, 715
missilibus longe et vasto clamore lacessunt.
ille autem impavidus partis cunctatur in omnis
dentibus infrendens et tergo decutit hastas.
Venerat antiquis Corythi de finibus Acron,
Graius homo, infectos linquens profugus hymenaeos; 720
hunc ubi miscentem longe media agmina vidit,
purpureum pennis et pactae coniugis ostro,
impastus stabula alta leo ceu saepe peragrans
(suadet enim vesana fames), si forte fugacem
conspexit capream aut surgentem in cornua cervum, 7²5
gaudet hians immane comasque arrexit et haeret
visceribus super accumbens—lavit improba taeter
ora cruor——
sic ruit in densos alacer Mezentius hostis.
sternitur infelix Acron et calcibus atram 730

700-730 MPR 704 genitore Bentley 705 Paris com'ec'ae't
Bentley: creat codd. nisi quod crepat M ¹ praebet: voluisse poetam regina
creat ι Paris putat R. Ellis 709 -que] -ve P 710 pascit
Bentley 712 -que] -ve MRfflc post 713 vv. 717, 718 conlocat
Scalzjger, probat Ribbeck 727 incumbens M7² improbus ater M³

