PRAEFATIO

TEXTVM Vergili traditum si quis vel strictim percurrit
omnino egregium esse et sensum vel perraro vel nusquam
corruptum confiteatur necesse est 3 eam autem optimorum
codicum indolem esse animadvertet ut, si ad eorum auctori-
tatem solum spectet, in tanta lectionum varietate haud
facile diiudicet quam cui praeferat. quamvis enim (ut
monet Madvig) studiosissime et severissime describerentur
eorum scriptorum codices qui rectae et elegantis orationis
auctores et prope regulae ipsae habebantur et in scholis
tractabantur, quo in numero censendus est poeta noster,
proprias tamen poenas is dat qui per ora virum volitare vult:
dum enirn sensus fere integer et citra corruptionem servatur,
hominibus interim humile oculorum munus elevantibus, et
ex memoria parum accurate vel describentibus vel laudanti-
bus, verborum absolutio et subtilitas paulatim deminuuntur
et omne genus immutationis sensim inrepit. ipsa autem
Vergili indoles, sermonis et rei metricae novatrix, inter-
polatoribus et sciolis ansam ita praebuit ut, vitia luce (ut
videntur) clariora corrigere studentes, floribus Musarum
delicatissimis saepius insultaverint. accedit quod ipse vitae
spatiis exclusus iniquis carmina sua non absolvit, sed multos
reliquit locos qui editoribus Tuccae et Vario curandi essent,
multos etiam quibus nulla nisi poetae manus veram medelam
adhibere posset. quo factum est ut paulo post ipsius

