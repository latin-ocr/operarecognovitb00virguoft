P. VERGILI MARONIS

coniugis et sparsos fraterna caede penatis

solus hic inflexit sensus animumque labantem

impulit. agnosco veteris vestigia flammae.

sed mihi vel tellus optem prius ima dehiscat

vel pater omnipotens abigat me fulmine ad umbras, 25

pallentis umbras Erebo noctemque profundam,

ante, pudor, quam te violo aut tua iura resolvo.

ille meos, primus qui me sibi iunxit, amores

abstulit 3 ille habeat secum servetque sepulcro.'

sic effata sinum lacrimis implevit obortis. 30
Anna refert: ‘o luce magis dilecta sorori,

solane perpetua maerens carpere iuventa

nec dulcis natos Veneris nec praemia noris?

id cinerem aut manis credis curare sepultos? ⁵

esto: aegram nulli quondam flexere mariti, 35

non Libyae, non ante Tyro 3 despectus Iarbas

ductoresque alii, quos Africa terra triumphis

dives alit: placitone etiam pugnabis amori?

nec venit in mentem quorum consederis arvis?

hinc Gaetulae urbes, genus insuperabile bello, 40

et Numidae infreni cingunt et inhospita Syrtis 3

hinc deserta siti regio lateque furentes

Barcaei. quid bella Tyro surgentia dicam

germanique minas?

dis equidem auspicibus reor et Iunone secunda 45

hunc cursum Iliacas vento tenuisse carinas. ¹

quam tu urbem, soror, hanc cernes, quae surgere regna ’ .

coniugio tali! Teucrum comitantibus armis ⁴ ’

Punica se quantis attollet gloria rebus!

tu modo posce deos veniam, sacrisque litatis 50

21—37 FGMPR3 38-50 FMPR 25 ad'gat GMPR72bc 26 Erebi
MP27'1bcn agnoscit Serv. 27 ante] sancte Markland 36 Libya
Pl Serv. 40 insuperabile] intractabile R 41 ante v. 40
conlocat Immz'sch, fortasse recte 42 furentes] vagantes c detenbres
Isidorus 43 Barcaei] Vaccaei Isidorus orig. ix. 2, 107

