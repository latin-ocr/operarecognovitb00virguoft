P. VERGILI MARONIS

mutatam ignorent subito ne semina matrem.

quin etiam caeli regionem in cortice signant,

ut, quo quaeque modo steterit, qua parte calores 270

austrinos tulerit, quae terga obverterit axi,

restituant: adeo in teneris consuescere multum est.

collibus an plano melius sit ponere vitem

quaere prius. si pinguis agros metabere campi,

densa sere ε in denso non segnior ubere Bacchus ,· 275

sin tumulis acclive solum collisque supinos,

indulge ordinibus 3 nec setius omnis in unguem

arboribus positis secto via limite quadret:

ut saepe ingenti bello cum longa cohortis

explicuit legio et campo stetit agmen aperto, 280

derectaeque acies, ac late fluctuat omnis

aere renidenti tellus, necdum horrida miscent

proelia, sed dubius mediis Mars errat in armis.

omnia sint paribus numeris dimensa viarum;

non animum modo uti pascat prospectus inanem, 285

sed quia non aliter viris dabit omnibus aequas

terra, neque in vacuum poterunt se extendere rami.
Forsitan et scrobibus quae sint fastigia quaeras.

ausim vel tenui vitem committere sulco.

altior ac penitus terrae defigitur arbos, 290

aesculus in primis, quae quantum vertice ad auras

aetherias tantum radice in Tartara tendit.

ergo non hiemes illam, non flabra neque imbres

convellunt: immota manet multosque nepotes,

multa virum volvens durando saecula vincit, 295

tum fortis late ramos et bracchia tendens

huc illuc media ipsa ingentem sustinet umbram.

268-273 MPR; 274-297 MPRV 268 mutata γ 274 agri
71 campos Ργ 285 inanis Jortz'n 287 se om. PR szbeck

&anibdioem MP 294 nepotes] per annos γ’γε 296 pandens γ
ι ec

