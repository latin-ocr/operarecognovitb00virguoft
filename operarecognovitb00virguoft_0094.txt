P. VERGILI MARONIS

nec moritura super crudeli funere virgo.
quid lynces Bacchi variae et genus acre luporum
atque canum? quid quae imbelles dant proelia cervi? 265
scilicet ante omnis furor est insignis equarum3
et mentem Venus ipsa dedit, quo tempore Glauci
Potniades malis membra absumpsere quadrigae.
illas ducit amor trans Gargara transque sonantem
Ascanium 3 superant montis et flumina tranant. 270
continuoque avidis ubi subdita flamma medullis
(vere magis, quia vere calor redit ossibus) illae
ore omnes versae in Zephyrum stant rupibus altis,
exceptantque levis auras, et saepe sine ullis
coniugiis vento gravidae (mirabile dictu) ’ 275
saxa per et scopulos et depressas convallis
diffugiunt, non, Eure, tuos, neque solis ad ortus,
in Borean Caurumque‚ aut unde nigerrimus Auster
nascitur et pluvio contristat frigore caelum.
hic demum, hippomanes vero quod nomine dicunt 280
pastores, lentum destillat ab inguine virus,
hippomanes, quod saepe malae legere novercae
miscueruntque herbas et non innoxia verba.

Sed fugit interea, fugit inreparabile tempus,
singula dum capti circumvectamur amore. 285
hoc satis armentis. superat pars altera curae,
lanigeros agitare greges hirtasque capellas.
hic labor, hinc laudem fortes sperate coloni.
nec sum animi dubius verbis ea vincere magnum
quam sit et angustis hunc addere rebus honorem 3 290
sed me Parnasi deserta per ardua dulcis
raptat amor 3 iuvat ire iugis, qua nulla priorum

263-284 MPR; 285—292 FMPR 263 supra P agnoscunt schol.
Bern. versum damnat Ribbeck 273 ad Zephyrum M²Rz ad om.
M ¹: in Zephyrum P‘ybc Philargyn'us 274 exceptant M ’Ray’ Serv.
Philargvm'us schol. Bern.: expectant M1712 exspectant P ²79
sidere R schol. Bern. 286 superat est M ²

