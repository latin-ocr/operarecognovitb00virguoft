AENEIDOS VI

idem orans mandata dabat. natique patrisque,

alma, precor, miserere (potes namque omnia, nec te

nequiquam lucis Hecate praefecit Avernis),

si potuit manis accersere coniugis Orpheus

Threicia fretus cithara fidibusque canoris, 120

si fratrem Pollux alterna morte redemit

itque reditque viam totiens. quid Thesea, magnum

quid memorem Alciden? et mi genus ab Iove summo.'
Talibus orabat dictis arasque tenebat,

cum sic orsa loqui vates: ‘sate sanguine divum, 125

Tros Anchisiade, facilis descensus Averno:

noctes atque dies patet atri ianua Ditis;

sed revocare gradum superasque evadere ad auras,

hoc opus, hic labor est. pauci, quos aequus ¹amavit

Iuppiter aut ardens evexit ad aethera virtUS, 130

dis geniti potuere. tenent media omnia silvae,

Cocytusque sinu labens circumvenit atro.

quod si tantus amor menti, si tanta cupido est

bis Stygios innare lacus, bis nigra videre

Tartara, et insano iuvat indulgere labori, 135

accipe quae peragenda prius. latet arbore opaca

aureus et foliis et lento vimine ramus,

Iunoni infernae dictus sacer3 hunc tegit omnis

lucus et obscuris claudunt convallibus umbrae.

sed non ante datur telluris operta subire 140

auricomos quam qui decerpserit arbore fetus.

hoc sibi pulchra suum ferri Proserpina munus

instituit. primo avulso non deficit alter

aureus, et simili frondescit virga metallo.

ergo alte vestiga oculis et rite repertum 145

carpe manu 3 namque ipse volens facilisque sequetur,

116-146 MPR 122 interpunxit Serv„ vulgo Thesea magnum
iungunt 126 Averno est M* : Averni P2R7b²crr‚ utrumque agnoscit
Serv. 133 est om. M²P 141 quis PR-ybcrr 144 aurea sed
Klouffek similis M

