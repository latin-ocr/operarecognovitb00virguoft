AENEIDOS X

frangere nec tali puppim statione recuso

arrepta tellure semel.' quae talia postquam
effatus Tarchon, socii consurgere tonsis
spumantisque rates arvis inferre Latinis,

donec rostra tenent siccum et sedere carinae
omnes innocuae. sed non puppis tua, Tarchon:
namque inflicta vadi dorso dum pendet iniquo
anceps sustentata diu fluctusque fatigat,

solvitur atque viros mediis exponit in undis,
fragmina remorum quos et fluitantia transtra
impediunt retrahitque pedes simul unda relabens.

Nec Turnum segnis retinet mora, sed rapit acer -

totam aciem in Teucros et contra in litore sistit.
signa canunt. primus turmas invasit agrestis
Aeneas, omen pugnae, stravitque Latinos

occiso Therone, virum qui maximus ultro

Aenean petit. huic gladio perque aerea suta,

per tunicam squalentem auro latus haurit apertum.
inde Lichan ferit exsectum iam matre perempta
et tibi, Phoebe, sacrum: casus evadere ferri

quo licuit parvo? nec longe Cissea durum
immanemque Gyan sternentis agmina clava

deiecit leto 3 nihil illos Herculis arma

nec validae iuvere manus genitorque Melampus,
Alcidae comes usque gravis dum terra labores
praebuit. ecce Pharo, voces dum iactat inertis,
intorquens iaculum clamanti sistit in ore.

tu quoque, flaventem prima lanugine malas

dum sequeris Clytium infelix, nova gaudia, Cydon,
Dardania stratus dextra, securus amorum

300

305

310

315

320

325

297-326 MPR 297 puppes PR7²22 303 vadi Pl Probus:
vadis MP²R7bc1r 307 pedem M²b² deteriores 317 quo Ρ’*”γ1 legit

sortasse D. Serv„ probat Markland: quod MP¹7²bc¹n Serv. t cui Rc²
agnoscit Serv. : quoi Sabbadim· 321 cum M1 323 clamantis

MP70¹

