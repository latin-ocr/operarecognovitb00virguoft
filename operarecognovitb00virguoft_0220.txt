P. VERGILI MARONIS

stant arae circum et crinis effusa sacerdos
ter centum tonat ore deos, Erebumque Chaosque 5¹0
tergeminamque Hecaten, tria virginis ora Dianae.
sparserat et latices simulatos fontis Averni,
falcibus et messae ad lunam quaeruntur aenis
pubentes herbae nigri cum lacte veneni 3
quaeritur et nascentis equi de fronte revulsus 5¹5
et matri praereptus amor.
ipsa mola manibusque piis altaria iuxta
unum exuta pedem vinclis, in veste recincta,
testatur moritura deos et‘ conscia fati
sidera ,- tum, si quod non aequo foedere amantis 520
curae numen habet iustumque memorque, precatur.

Nox erat et placidum carpebant fessa soporem
corpora per terras, silvaeque et saeva quierant
aequora, curn medio volvuntur sidera lapsu,
curn tacet omnis ager, pecudes pictaeque volucres, 525
quaeque lacus late liquidos quaeque aspera dumis ’
rura tenent, somno positae sub nocte silenti.
[lenibant curas et corda oblita laborum]
at non infelix animi Phoenissa neque umquam
solvitur in somnos oculisve aut pectore noctem 530
accipit: ingeminant curae rursusque resurgens
saevit amor magnoque irarum fluctuat aestu.
sic adeo insistit secumque ita corde volutat:
‘en, quid ago? rursusne procos inrisa priores
experiar, Nomadumque petam conubia supplex, 535
quos ego sim totiens iam dedignata maritos?
Iliacas igitur classis atque ultima Teucrum
iussa sequar? quiane auxilio iuvat ante levatos
et bene apud memores veteris stat gratia facti?

5o9a521 FMP ; 522—539 MP 517 molam MP7¹C Ribbeck, qm‘

versum 486 post hunc transponit, ut molam e spargens pendeat 528
ona. MP7¹a¹b²c¹m, ignorat Serv. eicit Ribbeck, cf. ix. 225

