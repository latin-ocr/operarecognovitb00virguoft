AENEIDOS I

tum celerare fugam patriaque excedere suadet
auxiliumque viae veteres tellure recludit
thesauros, ignotum argenti pondus et auri.
his commota fugam Dido sociosque parabat.
conveniunt quibus aut odium crudele tyranni
aut metus acer erat 3 navis, quae forte paratae,
corripiunt 'onerantque auro. portantur avari
Pygmalionis opes pelag03 dux femina facti.
devenere locos ubi nunc ingentia cernes
moenia surgentemque novae Karthaginis arcem,
mercatique solum, facti de nomine Byrsam,
taurino quantum possent circumdare tergo.
sed vos qui tandem? quibus aut venistis ab oris?
quove tenetis iter?'' quaerenti talibus ille
suspirans imoque trahens a pectore vocem:

‘O dea, si prima repetens ab origine pergam
et vacet annalis nostrorum audire laborum,
ante diem clauso componet Vesper Olympo.
nos Troia antiqua, si vestras forte per auris
Troiae nomen iit, diversa per aequora vectos
forte sua Libycis tempestas appulit oris,
sum pius Aeneas, raptos qui ex hoste penatis
classe veho mecum, fama super aethera notus.
Italiam quaero patriam et genus ab Iove summo.
bis denis Phrygium conscendi navibus aequor,
matre dea monstrante viam data fata secutus 3
vix septem convulsae undis Euroque supersunt.
ipse ignotus, egens, Libyae deserta peragro,
Europa atque Asia pulsus.' nec plura querentem
passa Venus medio sic interfata dolore est:

‘Quisquis es, haud, credo, invisus caelestibus auras

365

370

375

380

385

357-380 MPR; 381-387 GMPR 365 cernis Mcl 367, 368
damnant Peerlkamp aliiv 369 aut venistis M²P7b2c22 auduenistis
M¹: auuenistis cl: advenistis Rm 374 componat P1R 380

et] delevit Burmann ε est Kvic'ala

