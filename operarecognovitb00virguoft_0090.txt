P. VERGILI MARONIS

speluncaeque tegant et saxea procubet umbra. Δ 145
est lucos Silari circa ilicibusque virentem
plurimus Alburnum volitans, cui nomen asilo
Romanum est, oestrum Grai vertere vocantes,
asper, acerba sonans, quo tota exterrita silvis
diffugiunt armenta, furit mugitibus aether 150
concussus silvaeque et sicci ripa Tanagri.
hoc quondam monstro horribilis exercuit iras
Inachiae Iuno pestem meditata iuvencae.
hunc quoque (nam mediis fervoribus acrior instat)
arcebis gravido pecori, armentaque pasces 155
sole recens orto aut noctem ducentibus astris.
Post partum cura in vitulos traducitur omnis3
continuoque notas et nomina gentis inurunt,
et quos aut pecori malint summittere habendo
aut aris servare sacros aut scindere terram 160
et campum horrentem fractis invertere glaebis.
cetera pascuntur viridis armenta per herbas:
tu quos ad studium atque usum formabis agrestem
iam vitulos hortare viamque insiste domandi, “
dum faciles animi iuvenum, dum mobilis aetas. 165
ac primum laxos tenui de vimine circlos
cervici subnecte 3 dehinc, ubi libera colla
servitio adsuerint, ipsis e torquibus aptos
iunge pares, et coge gradum conferre iuvencos ;
atque illis iam saepe rotae ducantur inanes 170
per terram, et summo vestigia pulvere signent.
post valido nitens sub pondere faginus axis
instrepat, et iunctos temo trahat aereus orbis.
interea pubi indomitae non gramina tantum

145 MPR; 146—174 FMPR 145 procubet M³PR Serv. schol.
Bern. ε protegit M 1: protegat M ² 150 sugit F7 154 nam]

⁴ cum F1 ut vid. 155 pecorique M ² : pecoris P pascis F 163

studia FR7 (marg.) b² 166 circlos F²M2R7 Nom‘us Serv. schol.
Bern. ε criclos M ¹ ε circos F 1ΡὙ (marg.) 168 ipsos lVagner

