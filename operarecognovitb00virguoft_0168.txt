P. VERGILI MARONIS

arma diu senior desueta trementibus aevo η

circumdat nequiquam umeris et inutile ferrum 510

cingitur, ac densos fertur moriturus in hostis.

aedibus in mediis nudoque sub aetheris axe

ingens ara fuit iuxtaque veterrima laurus

incumbens arae atque umbra complexa penatis.

hic Hecuba et natae nequiquam altaria circum, 515

praecipites atra ceu tempestate columbae,

condensae et divum amplexae simulacra sedebant.

ipsum autem sumptis Priamum iuvenalibus armis

ut vidit, ‘quae mens tam dira, miserrime coniunx,

impulit his cingi telis? aut quo ruis?' inquit. 520

‘non tali auxilio nec defensoribus istis

tempus eget, non, si ipse meus nunc adforet Hector.

huc tandem concede3 haec ara tuebitur omnis,

aut moriere simul.' sic ore effata recepit

ad sese et sacra longaevum in sede locavit. . 525
Ecce autem elapsus Pyrrhi de caede Polites,

unus natorum Priami, per tela, per hostis

porticibus longis fugit et vacua atria lustrat

saucius. illum ardens infesto vulnere Pyrrhus

insequitur, iam iamque manu tenet et premit hasta. 530

ut tandem ante oculos evasit et ora parentum,

concidit ac multo vitam cum sanguine fudit.

hic Priamus, quamquam in media iam morte tenetur,

non tamen abstinuit nec voci iraeque pepercit:

‘at tibi pro scelere,' exclamat, ‘pro talibus ausis ¹ 535

di, si qua est caelo pietas quae talia curet,

persolvant grates dignas et praemia reddant

debita, qui nati coram me cernere letum

fecisti et patrios foedasti funere vultus.

at non ille, satum quo te mentiris, Achilles 540

talis in hoste fuit Priamo 3 sed iura fidemque

509-541 MP 517 sedebant] tenebant Ml 532 fundit Benthy⁴

