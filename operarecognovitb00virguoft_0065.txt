P. VERGILI MARONIS
GEORGICON

LIBER II

HACTEst arvorum cultus et sidera caeli3
nunc te, Bacche, canam, nec non silvestria tecum
virgulta et prolem tarde crescentis olivae.
huc, pater o Lenaee (tuis hic omnia plena
muneribus, tibi pampineo gravidus autumno 5
floret ager, spumat plenis vindemia labris),
huc, pater o Lenaee, veni, nudataque musto
tinge novo mecum dereptis crura coturnis.
Principio arboribus varia est natura creandis.
namque aliae nullis hominum cogentibus ipsae 10
sponte sua veniunt camposque et fiumina late
curva tenent, ut molle siler lentaeque genistae,
populus et glauca canentia fronde salicta3
pars autem posito surgunt de semine, ut altae
castaneae, nemorumque Iovi quae maxima frondet 15
aesculus, atque habitae Grais oracula quercus.
pullulat ab radice aliis densissima silva,
ut cerasis ulmisque: etiam Parnasia laurus
parva sub ingenti matris se subicit umbra.
hos natura modos primum dedit, his genus omne 20
silvarum fruticumque viret nemorumque sacrorum:

1-21 M 8 dereptis Menteliarius primus, schol. Bern. : direptis
Myabc 19 subigit M

VERG. 4

