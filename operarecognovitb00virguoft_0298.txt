P. VERGILI MARONIS

te lustrare choro, sacrum tibi pascere crinem. ’ Γ»

fama volat, furiisque accensas pectore matres

idem omnis simul ardor agit nova quaerere tecta:

deseruere domos, ventis dant colla comasque 3

ast aliae tremulis ululatibus aethera complent 39'5

pampineasque gerunt incinctae pellibus hastas.

ipsa inter medias flagrantem fervida pinum

- sustinet ac natae Turnique canit hymenaeos

sanguineam torquens aciem, torvumque repente

clamat: ‘io matres, audite, ubi quaeque, Latinae: 400

si qua piis animis manet infelicis Amatae ’

gratia, si iuris materni cura remordet,

solvite crinalis vittas, capite orgia mecum.'

talem inter silvas, inter deserta ferarum

reginam Allecto stimulis agit undique Bacchi. 405
Postquam visa satis primos acuisse furores

consiliumque omnemque domum vertisse Latini,

protinus hinc fuscis tristis dea tollitur alis

audacis Rutuli ad muros, quam dicitur urbem

Acrisioneis Danae fundasse colonis 410

praecipiti delata Noto. locus Ardea quondam

dictus avis, et nunc magnum manet Ardea nomen,

sed fortuna fuit. tectis hic Turnus in altis

iam mediam nigra carpebat nocte quietem.

Allecto torvam faciem et furialia membra 415

pexuit, in vultus sese transformat anilis

et frontem obscenam rugis arat, induit albos

cum vitta crinis, tum ramum innectit olivae,·

fit Calybe Iunonis anus templique sacerdOS,

391—403 MR ; 404-419 MRV 391 choros M²R72bc pascere]
pandere proponit Deutz'cke 392 pectora b²c¹ deteriores quidam,
probat Bentley 395 aliae] illae Μ’·ζ 411 Ardua Mediceus et
aliquot antiqui Pim'i 412 manet] tenet M2R Serv. 413 hic
tectis V 416 vultus] cultus Arusianus

