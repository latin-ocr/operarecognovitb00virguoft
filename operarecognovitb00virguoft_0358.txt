P. VERGILI MARONIS

iarn cornu petat et pedibus qui spargat harenam’
audiit et caeli genitor de parte serena 630
intonuit laevum, sonat una fatifer arcus.
effugit horrendum stridens adducta sagitta
perque caput Remuli venit et cava tempora ferro
traicit. ‘i‚ verbis virtutem inlude superbis!
bis capti Phryges haec Rutulis responsa remittunt.' 635
hoc tantum Ascanius. Teucri clamore sequuntur
laetitiaque fremunt animosque ad sidera tollunt.

Aetheria tum forte plaga crinitus Apollo
desuper Ausonias acies urbemque videbat ⁷.
nube sedens, atque his victorem adfatur Iulum: 640
‘macte nova virtute, puer, sic itur ad astra,
dis genite et geniture deos. iure omnia bella
gente sub Assaraci fato ventura resident,
nec te Troia capit.' simul haec effatus ab alto
aethere se mittit, spirantis dimovet auras 645
Ascaniumque petit. formam tum vertitur oris
antiquum in Buten. hic Dardanio Anchisae
armiger ante fuit fidusque ad limina custos 3
tum comitem Ascanio pater addidit. ibat Apollo
omnia longaevo similis vocemque coloremque 650
et crinis albos et saeva sonoribus arma,
atque his ardentem dictis adfatur Iulum:
‘sit satis, Aenide‚ telis impune Numanum
oppetiisse tuis3 primam hanc tibi magnus Apollo .
concedit laudem et paribus non invidet armis 3 655
cetera parce, puer, bello.' sic orsus Apollo
mortalis medio aspectus sermone reliquit
et procul in tenuem ex oculis evanuit auram.

629-658 MPR 631 letifer P7a²cmrr 632 et fugit PR72c
Serv. adducta] adlapsa Py: elapsa a²cm⁷r 634 traicit Mbn:
traiecit 7²a²cm : transigit P¹ Ribbeck: transadigit R : transiit P27¹ (ut

videtur) i om. M1R7²a2b²m 645 misit P7¹c² 646 forma
PRbcn 651 albos] ssavos Rc²⁷r

