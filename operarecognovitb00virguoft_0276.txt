P. VERGILI MARONIS

quinquaginta atris immanis hiatibus Hydra

saevior intus habet sedem. tum Tartarus ipse

bis patet in praeceps tantum tenditque sub umbras
quantus ad aetherium caeli suspectus Olympum,

hic genus antiquum Terrae, Titania pubes, 580
fulmine deiecti fundo volvuntur in imo.

hic et Aloidas geminos immania vidi

corpora, qui manibus magnum rescindere caelum
adgressi superisque Iovem detrudere regnis.

vidi et crudelis dantem Salmonea poenas, 585
dum flammam Iovis et sonitus imitatur Olympi.

quattuor hic invectus equis et lampada quassans

per Graium populos mediaeque per Elidis urbem

ibat ovans, divumque sibi poscebat honorem,

demens, qui nimbos et non imitabile fulmen 590
aere et cornipedum pulsu simularet equorum.

at pater omnipotens densa inter nubila telum

contorsit, non ille faces nec fumea taedis

lumina, praecipitemque immani turbine adegit.

nec non et Tityon, Terrae omniparentis alumnum, 595
cernere erat, per tota novem cui iugera corpus
porrigitur, rostroque immanis vultur obunco

immortale iecur tondens fecundaque poenis

viscera rimaturque epulis habitatque sub alto

pectore, nec fibris requies datur ulla renatis. 600
quid memorem Lapithas, Ixiona Pirithoumque?

quo super atra silex iam iarn lapsura cadentique

576-588 MPR; 589-602 FMPR 580 proles Rc² 586 flam-
mas MRbcvr versum damnat Ribbeck 591 cursu F ³M²R7²bc²r
simularat F²crr2 595 omnipotentis F1M¹ Nonius 597 abunco
FRcm: adunco P7b 601 sq. textum turbatum esse coniecerunt
Ribbeck alii3 608-615 post 624 conlocat Deuticke, 616-620 post 601
L. Havet Pirithoumque et Madvig· 602 quo R probant Ribbeck
Ladewzg Nettleship, qui mentionem Tantali exadssse putant: quos
F 2MP7bcn Probus Macrobius : quod F ² -que om. R7

