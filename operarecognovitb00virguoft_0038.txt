P. VERGILI MARONIS

iungentur iam grypes equis, aevoque sequenti

cum canibus timidi venient ad pocula dammae.
incipe Maenalios mecum, mea tibia, versus. 28⁹0

Mopse, novas incide faces: tibi ducitur uxor.

sparge, marite, nuces : tibi deserit Hesperus Oetam. 30
incipe Maenalios mecum, mea tibia, versus

o digno coniuncta viro, dum despicis omnis,

dumque tibi est odio mea fistula, dumque capellae

hirsutumque supercilium promissaque barba,

nec curare deum credis mortalia quemquam— 35
incipe Maenalios mecum, mea tibia, versus—

saepibus in nostris parvam te roscida mala

(dux ego vester eram) vidi cum matre legentem.

alter ab undecimo tum me iam acceperat annus,

iam fragilis poteram a terra contingere ramos: 40

ut vidi, ut perii, ut me malus abstulit error!
incipe Maenalios mecum, mea tibia, versus.

nunc scio quid sit Amor: duris in cotibus illurn

aut Tmaros aut Rhodope aut extremi Garamantes

nec generis nostri puerum nec sanguinis edunt. 45
incipe Maenalios mecum, mea tibia, versus. ⁷

saevus Amor docuit natorum sanguine matrem

commaculare manus 3 crudelis tu quoque, mater:

crudelis mater magis, an puer improbus ille? .

improbus ille puer3 crudelis tu quoque, mater. 50
incipe Maenalios mecum, mea tibia, versus.

nunc et ovis ultro fugiat lupus, aurea durae

mala ferant quercus, narcisso floreat alnus,

pinguia corticibus sudent electra myricae,

27-44 MPV; 45-54 MP 28 timidi P2V7a² testantur Charisius
Priscianus Quintilianus Serv. ad hunc locum, schol. Bern. .· timide P¹⁷rrz
timidae M 28a habet γ, om. ceteri codd.: versum quem dicunt
intercalarem aut hic inserendum aut post 75 delendum vidit G. Hermann
34 demissaque P 43 duris] nudis P¹a¹b¹ 49 crudelis mater,
magis at puer improbus ille. omisso versu 5ο Ribbeck. aliz· alia

