ECLOGA VIII

PASTORVM Musam Damonis et Alphesiboei,
immemor herbarum quos est mirata iuvenca
certantis, quorum stupefactae carmine lynces,
et mutata suos requierunt fiumina cursus,

Damonis Musam dicemus et Alphesiboei. 5

Tu mihi seu magni superas iam saxa Timavi,
sive oram Illyrici legis aequoris,—en erit umquam
ille dies, mihi cum liceat tua dicere facta?
en erit ut liceat totum mihi ferre per orbem
sola Sophocleo tua carmina digna coturno? 10
a te principium, tibi desinam: accipe iussis
carmina coepta tuis, atque hanc sine tempora circum
inter victricis hederam tibi serpere lauros.

- Frigida vix caelo noctis decesserat umbra,
cum ros in tenera pecori gratissimus herba: 15
incumbens tereti Damon sic coepit olivae.

D. Nascere praeque diem veniens age, Lucifer, almum,
coniugis indigno Nysae deceptus amore
dum queror et divos, quamquam nil testibus illis
profeci, extrema moriens tamen adloquor hora. 20

incipe Maenalios mecum, mea tibia, versus.

Maenalus argutumque nemus pinusque loquentis
semper habet, semper pastorum ille audit amores
Panaque, qui primus calamos non passus inertis.

incipe Maenalios mecum, mea tibia, versus. 25
Mopso Nysa datur: quid non speremus amantes?

VIII. 1-18 MP; 19-26 MPV 4 requierunt] linquerunt 7¹ :
liquerunt mvn-¹ 11 tibi] in te desiderat Peerlkamp3 sed sensus est
‘tibi h. e. in tuum honorem totum carmen usque ad umbilicum con·
scribam.' desinam Ργ1 : desinet Maca scholiasta Ber-n. quem secutus
verba ‘en erit unquam . . . tibi desinet' parenthesi includit Kloueek

20 adloquar M1P²V 24 primum Mb1, ut ii. 32

